# Mokrane CHIKHI

# Collection~hnex

# 1

KsV El#c

Akud ilem

Tullisin

~Ub

'O: C: :Iez

.hod.or 2014 www.hca-dz.org
NO_CONTENT_HERE
NO_CONTENT_HERE
Akud ilem
# Ur yettnuz ara zw Y

# Non destine & la vente

© HCA, Alger, 2014

Dépôt Légal : 3999‑2014

ISBN : 978‑9961‑789‑84‑1

HCA - 19, Avenue Mustapha El-Ouali (ex. Claude Debussy), Alger

Tél : 021-64-29-10 / 11 - Fax : 021-63-59-05

B.P. 400, 16070, El-Mouradia, Alger

sg@hca-dz.org

action.culturelle@hca-dz.org / edition@hca-dz.org

www.hca-dz.org
# Mokrane CHIKHI

# Akud ilem

# Tullisin

# ASQAMU UNNIG N TIMMUZTA

# HAUT COMMISSARIAT A L'AMAZIGHITE

# 2014
NO_CONTENT_HERE
Akud ilem

Ɣef ttlata n ṣṣbeḥ i yeṣṣuni rrabay ! Muḥend yellan werɛad yeṭṭis yelwawec mi as-yesla. Yewhem amek i yeṣṣuni rrabay win akken werǧin iɛemmeṛ ahat ɛeddan qeddac n yiseggasen aya. Netta acḥal n yiseggasen aya ideg yettu ssaɛa, yettu akud s timmad-is. Taswiɛt akka usant-id yisekta, isekta n temẓi, ladɣa asmi akken yetḥemmes ad yelmed ssaɛa tin akken werǧin yesɛi.

Imiren d tixulal n yimcac i yesrusay ɣef ufus-is, yettṛaqab deg-sent melmi ara dewwṛent. Yemmekta-d ussan-nni asmi i yeɣɣaṛ, asmi i d-yettnekkar tafejrit s leḥṛaṛa i wakken ad iṛuḥ ɣer lkuliǧ. Imiren d netta i d-yezeggirin rrabay, yettekkar-d uqbel ad yeṣṣuni s wacḥal.

Taswiɛt akka, yenṭeq ɣer yiman-is yenna-yas: I iɛeddan fell-ak ay ixef-iw, yerna mazal ur temmuteḍ ! Ncab uqbel ad numɣuṛ, meqqeṛit uqbel ad ncab ! Zgant tirga-nneɣ ɛekksent imi di ṭṭlam i neṛǧa tafsut armi i teǧǧuǧeg ur tt-nwala ara. Tura d ayen kan tirga ḥebseɣ-tent, ssaɛa ttuɣ-tt, aḥun Ṛebbi kan yella lkif iss ttṣebbiṛeɣ ul-iw ; ɣas ma ɛemdeɣ tazmert-iw ad tt-isum meɛna ufiɣ-t d amwanes.
Muḥend, ur iḥar ara mi akken yeṣṣuni rrabay, ɣas yeẓṛa d ayen yessewhamen imi mačči d netta i t-iɛemṛen, meɛna netta i wumi teffeɣ leḥṛaṛa acu n lfayda yesɛa ma inuda ɣef sseba ? Netta di tidet, d yelli-s n gma-s tameẓyant i yesfentewcen di rrabay-nni mi as-t-yefka ad turar yes-s, ziɣen nettat tɛemmeṛ-it mebla ma tfaq. Mi as-t-imud akken yenna-yas : Ax-n ad tbeṛneḍ deg uṛeqqas n ṣṣeḥ, s anda i am-yehwa tawiḍ-t, meqqaṛ ad tlemdeḍ amek ara tjiriḍ lweqt-im akka d tameẓyant mačči am nekni umi teɛkes aqlaɣ neffeɣ-d d uɛwijen ugar. Asmi i nella annect-im, nɛelleq zzheṛ-nneɣ deg texlalt n umcic, neɛya nettṛaju deg-s anda ara terr ma d asawen neɣ d aksar armi i aɣ-teqqim akken d tannumi nettenququl, negra-d neṣṛuḥ taflest deg wakud ar lexxeṛ-nneɣ.

Muḥend di leɛwayed-is ur yeggan ara di lawan-nni, yufa-tt meqqaṛ d sseba i wakken ad yetmeɛɛen ɣef wayen icudden ɣer wakud. Yettmeyyiz, yettxemmim ɣef lweqt ɛlaḥsab n wayen yessen. Imiren bdan ttadfen-d ɣer wallaɣ-is lemɛani icudden ɣer lweqt : Ass, azal, iḍ, aseggas neɣ awettay, ssmana, agur, tasemhut, tanezzayt akked tmeddit, ssaɛa, dqiqa, asukund neɣ tasint, <Yuɣal yenṭeq ɣer yiman-is, yenna : Ismawen-a akk icudden ɣer wakud neɣ lweqt, d imdanen i ten-isemman akken ad ggen lxilaf ger teswiɛin, akken ad neḍmen tudert-nsen, ad qeɛden tiktiwin-nsen icudden ɣer yisekta-nsen d yimahilen-nsen : luleɣ-d ass leflani, ttiɛad ad yili dduṛt leflani, ɣef ssaɛa leflani,
Seg akken yetɣeṛṛeq deg umeɛɛen, yuɣal yecmummeḥ d taḍsa, yezzi i tikkelt-nniḍen ɣer yiman-is yenna-yas :

- Hi, waqila s tidet-iw qleɣ d afiluẓuf ?

Cwiṭ akka, usan-d ɣer wallaɣ-is lemɛun akked yinzan icudden ɣer wakud :

- Akud yurez ɣer wadeg, di sin akken i leḥḥun, ma ulac akud ulac adeg , ma ulac adeg ulac akud, ladɣa di talunt yeḥbes lweqt ! Wallah ar am nekk swa swa, meɛna nekk yeḥbes lweqt ɣur-i di lqaɛa !
- Acu d wa daɣen ? D tidet i d-nniɣ ?! Ih d tidet, aqlin di lqaɛa, lqaɛa d adeg yerna yeḥbes wakud ! Tewqeɛ-iyi nekk ma sɣelṭeɣ imusnawen, yak mkul wa d ibawen-is i yettewwan ! Ula d nekk ɣur-i turda-w, yerna tṣeḥḥa. Ih, ula d inzan aṭas i yellan ; aɛṛaben nnan : “Akud d takuba, tegzem-ik ma ur tegzimeḍ-tt ara”. Dɣa dagi i tuḍen icc-is armi nuɣal ur nefṛiz anwa i d Ṛebbi anwa i d Iblis imi acḥal aya nekk d agezzum deg lweqt meɛna lfayda ur telli, ur as-zmireɣ ara ! Nekk gezzmeɣ, netta igezzem ; nɣiɣ-as d luluf n tsaɛtin d wussan, aqlaɣ nekk yid-s ar ass-a nezga nettemčičaw, yugi akk ad yekfu ṭṭṛad yellan gar-i d yid-s.
- D iṛumyen i yennan : “Akud yesɛa atug”. Nutni Cuban-t ɣer uẓṛef. Ah limer d ṣṣeḥ akud d aẓṛef ! Tili meqqaṛ lweqt-agi akk izaden ɣer ɣur-i, di teswiɛt kan ad d-yettwaseḥḥer d tadrimt, mkul ssaɛa ad d-teffeɣ seg-s tepyast ; imiren siḍen ar d-teɛyuḍ a Muḥend, ad teqqleḍ ɣef yiman-ik d amilyuniṛ.
- I Leqbayel acu ay nnan ɣef lweqt ? Nutni neɣ imaziɣen-nniḍen, dɣa kif kif-iten ugaɣ ma ur ɣliḍeɣ ara ! Am wakken qqaṛen nutni : Yak ulac axxam deg texxamt ! Ɣef wakken ten-ssneɣ nekk, tamsalt-a n wakud mazal ur tt-fhimen ara, tikkelt ad inin : “Leɛḍil d amcum”, tikkelt ad inin : “Mkul ɛeṭla fiha ṣṣlaḥ” .Ṛuḥ tura kečč fhem-iten !

Ih, mmektiɣ-d amyaru-nni-nsen i d-yuran deg yiwet seg tullisin-is, atan wayen i d-yura : “Deg unagraw n umyag n tmaziɣt yezga yiḍelli d wass-a, yezga waass-a d uzekka“. Welleh ar akka swa swa i yella lḥal ɣur-sen. Nniɣ-ak-d yakan a Muḥ, cukkeɣ mkul agdud yesɛa tameẓẓult-is ɣef waya i mgaraden di tektiwin.

- Ala d Qessam n wakud-agi kan iɣef mxalafen !

- Awah ! Waqila d imaziɣen-a kan i yesɛan turdiwin i yemgaraden ɣef tid n talsa. Nekk wufqeɣ amyaru-nni-nnneɣ anda akken i d-yura : “Teddun d timendeffirt am wakken i as-teddun i wakud di nneqmat“. D tidet, akka i yella lḥal , imi imal ɣur-sen d tameddit rran-as i wakud taggara ɣas akken di tilawt ur tt-yesɛi ara . Akud ur yesɛi taggara la deg yimal la deg yizri !

Yedden Ccix n lefjer, Muḥend mazal-it akken yetmeɛɛin, yettmeslay akked yiman-is. Taswiɛt akka amzun akken d ḥed i as-d-yefkan aseṛfiq, yenna i yiman-is :

- I nekk i yetfelsifen akka tura weḥd-i mebla lmeɛna ! Ayɣer meqqaṛ ur d-ttadameɣ ara imru d uttefttar akken ad aruɣ tiktiwin-agi yelhan iss iɛemmeṛ uqeṛṛuy-iw ! Deg-s ad dhuɣ, deg-s ad kemmleɣ amennuɣ-iw akked wakud ahat ad t-ɣelbeɣ !
Bezzaf ! Acḥal aya nekk d ṭṭṛad, acḥal aya nekk d amennuɣ, ttnaɣeɣ yid-s s umrig n ṣṣbeṛ d tsusmi ; netta yekkat, nekk kkateɣ, ulant tyitwin, agraw n tzemmar yegda ulac !

Tikkelt-a ɛewwleɣ-d fell-as, ad smerseɣ deg umennuɣ-iw mgal-is amrig amaynut yellan d “Tira” ; s yes ara ssifseɣ iman-iw seg cwami iyi-d-yeǧǧa. Cwami yellan d ccfawat tiberkanin akked tmellalin, tirga yettefɣen akked tid ur netteffeɣ, tiktiwin yelhan akked tid ur nelhi. S wakka akud i yellan d ilem, nekk ad t-rreɣ d yella; ad t-ssilɣeɣ akken bɣiɣ mačči akken yebɣa.

Imiren kan Muḥend yeddem-d attefttar akked yimru, yebda yettaru
Rrif n lkanun

Acḥal i qessiḥet ccetwa deg udrar, ladɣa deg uḍan yellan d lewqat ideg ttɣiman d yiman-nsen wid i wumi ɛemṛen wulawen d lhem, timital n Muḥend; ɛewwlen ula ad ǧellben ɣer Meɣres seg wakken kerhen asemmiḍ d ugris. Aḥun Ṛebbi kan llan yisɣaren, iḍ-a d aqeṛṛum n ubelluḍ i d-iger ɣer lkanun, yettraju ad mfasrafen wat uxxam ad ṛuhen ad ṭṭsen akken ad yaf talwit d lisseɛ ad yeqqim akked yiman-is di texxamt-nni n tmes.

Yuɣ lḥal times iceɛlen di lkanun imiren i tfenṭaṭez akken iqwem, di beṛṛa d asemmiḍ igezzem ma d Muḥend ikuferra seg leḥmu. Atan ihi yeddem-d ikaṛṭunen-nni yeččuṛen d iɣmisen akked tesɣunin, yesmar-iten-id di tɣerɣeṛt. Netta acḥal aya yakan ideg yebɣa ad sen-yessefqed, ad ten-yefren yerna ad yeṣṛeɣ seg-sen ayen i iwala ur yeṣliḥ ara acku bezzaf ṭṭfen-as lisseɛ ger lqecc-is d tɣawsiwin-is-nniḍen.

Maca, ɣas ma yal tikkelt ideg ara t-id-tass tikti akken ad ten-yefren, iɛeddez-as yerna yettwali yella wayen i izewren aya, mačči d yiwet! Ala, usan-d ɛzizit fell-as, ur ten-ihewwen ara ad ten-yesṛeɣ. Asmi i ten-id-yettaɣ, iteddu amecwaṛ iwakken ad ten-yaf, yerna
di lqella d lexṣaṣ. S yiɣmisen-a d tesɣunin-a i yeṭaffaṛ zik isallen n umennuɣ adelsan d umennuɣ ɣef yizerfan n ugdud, s yes-sen i iḥemmel tamurt, i iḥemmel tutlayt-is d tneṣlit-is. Asmi i yella d ameẓyan, ɣas ulamma yekker-d akked tuzyiwin-is, yurar yid-sen, qeṣṣṛen akken, mseḍṣan, myeḥkan; maca ula d yiwen seg-sen ma yufa-t am netta. Ur yufi ula yiwen i t-imutlen akken ad yembaddal yid-s isallen d tektiwin icudden ɣer yidles i d-yettɛawadan talalit kra kra segmi akken i t-ɣebban yimeɛfan seg wat Yir Zerriɛa i d-yeffɣen seg ugdud ! D aya akk i yeǧǧan Muḥend seg wasmi i meẓẓi, iḥemmel ad yeqqim iman-is.

Taswiɛin mi ara iwali ul-is yeččuṛ d iḥulfan akked unuɣnu ladɣa ɣef ubrid n yizerfan ireglen di tmurt-is, ɣef tutlayt n ugdud yettwakemmen neɣ ɣef tuzya-s yugin ad llethin d temsal yecban tigi, netta ihi yettaru tibratin i yiɣmisen-is, ɣas ulamma tabrat d lmuḥal ad tawi yid-s ayen akk iss iɛemmeṛ wul-is.

“Ta d temẓi“, i yenna i yiman-is.

- I tura, i wacu umi nefɛen yiceqfan-a iqdimen di tallit n upurṭabl akked lantirnat ? Yak tura dayen, kulci yuɣal nnimirik ! I wumi yenfeɛ lkaɣeḍ ideg tebda učči twekka ?

- Aw ! Acu k-yuɣen akka a Muḥend ? Ɛni yessedhec-ik ula d kečč uclawa armi i teqleḍ tesmenyafeḍ arelluc abeṛṛeqmuc ɣef ddheb d lfeṭṭa !

- Awwah ! Tfehmeḍ-iyi meqlubi a ṛṛay-iw, teḍṛa-yaɣ nekk yid-k am wakken i as-yenna winna :

“Ḥku lhemm-ik i yiɣẓeṛ akken ad ifiẓẓeṛ ; ḥku lhemm-ik i Buzid akken ad ak-izid“.
Ṛuḥ tura hdeṛ akked yiman-ik ! Wa d iman-ik kan yerna ur k-id-ifehhem ara uɛad-ik wiyaḍ ! Wi ara k-id-ifehmen ay amdan ma tsuɣeḍ tenniḍ : “Wahṛaḥu ! Wahṛaḥu cbiɣ taǧebbant, wahṛaḥu qqleɣ d aḍammu<“.

Ula i wumi tettrajuḍ a Muḥend wi ara k-d-yerren awal, ddem asafu, ddem asafu ad yeffu ad yeṣṛeɣ ayen akk yerkan d wayen yeblan. Ddem asafu akken ad tseṛɣeḍ ayen akk i k-iɛekklen deg yiɣsan i ak-yesfeclen iẓuṛan.

Ini-yi-d, amek ur treffuḍ ara a ṛṛay-iw, mi ara twaliḍ ameɣnas-nni meskin, teḍra yid-s am win iceṭṭḥen i uderɣal. Netta s tebɣest d leɛtab i asen-d-yeslul tasɣunt maca nutni mačči kan ugin ad tt-aɣen akken ad tt-ɣren neɣ xeṛsum ad ẓren kan acu i yellan deg-s ; nutni rran iman-nsen ggugmen dreɣlen amzun akken kra ur yelli.

Iɣaḍ-iyi mi yettsuɣɣu meskin weḥd-s ula d yiwen ur as-d-yesli asmi akken yeqqar : “Ad trebḥem, yyaw tura d lawan akken ad tt-nerr d tutlayt n uɣrum”. Meskin wagi yesɛa nniya ! Xwal-ik Leqbayel a Mass, ḥemlen ad tent-ṣeṛṛfen d tibyiṛin neɣ ad tent-rsen di lpukiṛ, ma d xwalti-k Tiqbayliyin, ttmuddun-tent d lewɛadi i temɛemmṛin d yiderwicen. Tamaziɣt a gma d lmuḥal tecqa-ten, ass-a atan d ddula i yeseččayen yes-s aɣṛum s uḥaruq akked leɛṣeṛ.

Awer lamziyya-s tagi daɣen ! Tugi akk nniya-s ad tefṛez ɛni wigi iḥekkmen akka tamurt ttṛajun arma tenger ddunit akken ad rren tamaziɣt d tunṣibt, neɣ d ameɛɛen i aɣ-d-ttmeɛinen akken nekni s yimazɣawalen ad nesuddes iman-nneɣ s yiman-nneɣ am wakken i as-tenna tyaẓiḍt i
mmi-s : “Ḍṛeb ɣembu, yemma-k ur tesɛi bubbu !”. Ger ger ɣer lkanun ! Ayen ara k-yesneṭfen i wumi-t ?

- I wi daɣen ! Muqel kan ! Muqel annect n wulɣuyen d teɣriyin n tkerkas, “ulac smaḥ ulac“ yezga di tegrayt, win i ten-yumnen ad as-yini dɣa d tidet tenger. Maca di taggara iban-d amzun akken kra ur yeḍri : wid yemmuten s leɣḍer di Tefsut Taberkant ula d yiwen ur ten-id-ibedder xerṣum ula di teqnaẓ. Tixxer kan, ṛuḥen d iseflan akken d imeẓyanen, mmuten ur d-asen-teččuṛ, iɛdawen n Rebbi zenzen idammen-nsen s ṛṛxa. Tixxer kan, imejraḥ d wid yerrẓen ur d-iban lexbeṛ-nsen, yiwen ur yeɛlim amek i sen-teffeɣ ma ḥlan neɣ kemmlen mmuten. Di dqiqa tenhewwal, di dqiqa yers-d ṣlaḥ, atan ziɣen yella smaḥ ger ddula ineqqen d Leqbayel yettmettaten, ziɣen ur yeḍlim ara wuccen i as-yennan : “Imdanen-agi heddṛen kan”. Ečč a times lkaɣeḍ, ečč !

- Welleh ar yerwi uqeṛṛuy-iw, mačči d yiwet n taluft i t-iceɣben, mkul tiɣmert tettnessis, am wakken qqaren akken wat zik : “Yugar ucerrig tafawet”.

I umusnaw-agi daɣen i yettarun s leḥṛaṛa wissen acu yebɣa ? “Imaziɣen n uqemmuc”, akka i t-id-yura, wissen netta ma d amaziɣ n wallen neɣ n uxenfuc ?! Ṛuḥ ɣef yiman-ik a gma, kečč meqqaṛ tesɛiḍ zzheṛ tettidireḍ akkin i lebḥeṛ ; limer da i teddreḍ ger watma-k ad tent-teṛwuḍ kteṛ. Meqqaṛ qim kan din, din ay axiṛ-ak xeṛsum ad nestenfeɛ di tmussni-k, wama da teqquṛ ur yella acu ara tzerɛeḍ, ur tufiḍ acu ara d-tmegreḍ yerna leḥṛaṛa tesɛiḍ ad ak-tṛuḥ.
Ečč a times ayen i yaɣ-yerran neqlelles !

- I kečč ay amusnaw abesṭuḥ, ɛni ur tettsetḥiḍ ara ! Amek armi s tefṛansist ara aɣ-d-taruḍ tabrat akken ad aɣ-d-tiniḍ deg-s : “<Mennaɣ lukan s tutlayt-iw tayemmat tin akken ssneɣ mliḥ i wen-d-uriɣ, maca
Ṛeɣ a lkaɣeḍ amcum a win yettcebbiḥen tikerkas !

Mi yekfa Muḥend seg usṛuɣay n yiǧeṛnanen akked d tesɣunin iɣef ikebbes acḥal n yiseggasen aya, yerra-d nnehta ; iḥus dakken yessafes ɣef ṛṛuḥ-is, yekkes ɣef yiri-s taẓayt n yiḥulfan I wumi ur yezmir . Ɣas ulamma ɣaḍen-t aṭas imi ɛzizit fell-as, maca times iceɛlen deg-s, d wul-is iḍaqen, ḥettmen fell-as ad yexdem akken. Taswiɛt daɣen iluɛa-t-id yiman-is :

- Limer di tessneḍ a Muḥend, ṭṭeṛma-agi n yiǧeṛnanen i tesseṛɣeḍ, ad ten-tefkeḍ i lebɛaḍ n tdukliwin tidelsanin, yak teẓriḍ ttuḥwaǧen-ten, yerna ad setnefɛen deg-sen wiyaḍ.
- Aaah ay iman-inu ! Ziɣ ula d kečč tuɣaleḍ-iyi-d d iɛbiṛ, di leɛmeṛ tefkiḍ-iyi lḥeq.

- 16 -
Yak tesneḍ-iyi kerheɣ ad buddeɣ i wiyaḍ ayen ẓṛiɣ ulac deg-s nnfeɛ. Anaɣ teẓṛiḍ amek i xeddmen wat tdukliwin-nneɣ yal mi ara d-yaweḍ Yennayer neɣ Tafsut n Yimaziɣen. Ɛni yeɛǧeb-ak mi ara ttegen timzikniyin s ulsaq n lekwaɣeḍ d ttṣaweṛ di leḥyuḍ mebla ma ẓṛan neɣ gzan acu i yellan deg-sen, am wid i ten-ilessqen am wid yekkaten ttɛeddayen fell-asen am ubeḥri, d asteɛmel kan i steɛmilen. Ass-a di lweqt anida tennerna tmussni, tamaziɣt tuḥwaǧ wid ara tt-ixedmen ixeddim n tidet, tuḥwaǧ wid ara tt-yesnernin, s tira, d useqdec-is di yal taɣult n tudert. Nniɣ-ak ay iman-inu, nekk ɛyiɣ deg usteɛmel.
Muḥend yettarun d tewkilin-is Ɣas ulamma yennerna uεewwiq deg uqeṛṛu n Muḥend am tsirit-is yakan, maca tikelt-a yeqsed-d ad yaru. Yufa-d d ayen ilaqen fell-as ad t-yexdem, acku tira tella deg yidammen-is, ɣas yeẓṛa agdud-is mačči d win i yessebɣasen at Tira. Nutni seg zik-nsen tthummun kan, yal yiwen deg acu i yelletha, teddun kan ur ẓṛin s anida, armi i d-gran ass-a d iceqfan wa ur yemεaba d wa.

Ladɣa d taneggarut-a i yesεewqen aṭas Muḥend imi tifrat-is d ayen iweεṛen. Yenna-yas yiwet n tikelt: “Limer ahat s lebεaḍ n tutlayin-nniḍen i s ttaruɣ, tili wissen tiktiwin-iw ttwaɣrant, ttwagzant akken ilaq! Meεna aya tṛa ma d amyaru i lliɣ ma mačči s tutlayt-a n ugdud? Ur cukkeɣ ara, imi ur zmireɣ ad arguɣ la s tin n usammar la s tin n umalu. Ihi d ayen kan a Muḥ argu kan s tin-ik ɣas ur ak-tent-ssefruyen ara wid-ik.”

Iḍ-a, iṛeqqeε-d akk imahilen-is ɣef ṭṭabla: isefra-s, isefra n wiyaḍ, imagraden d yidlisen ladɣa wid n tutlayin-nniḍen i ira ad d-yessuqel. Ha kan tekcem-it-id tikti-nniḍen!

Yegger-d ad yaru ɣas ulamma cwiṭ kan s tfinaɣ, tira yezga yettqeddis. Yeddem-d amerṣul n uglim i d-iheyya ɣef
ddema akked tedwayt n ssmax n taḍuṭ i yessefsa, yerra aɣanim deg ufus-is, yebda tira&lt;

Akken kan yebda tikli deg umezruy n ugdud-is, tefja lqaεa, tuli-d sdaw n tɣerɣeṛt Dasin yellan d yiwet seg tewkilin-is, ladɣa d nettat i iḥemmel s waṭas ɣef tiyaḍ d-yettasen ɣur-s yal mi ara iεeddi ad yaru. Ḥaca kan i tt-iwala, yessers aɣanim, iεeyyeḍ fell-as : Amek armi d tura !

Teğğiḍ-iyi seg ṣṣbeḥ nekk weḥdi deg uεewwiq, ayɣer akka ?

Nettat terra-yas-d : Ala a tayri-w ! Yak teẓṛiḍ nekk lliɣ yid-k anda tebɣuḍ tiliḍ, ddiɣ yid-k s anda tebɣuḍ tṛuḥeḍ. D tidet ttcukkuɣ di tayri-k imi ur yi-tt-id-tesbegneḍ ara, d ayen iyi-yeğğan ttefreɣ fell-ak, maca di leεmeṛ xemmeɣ akken ad ak-ğgeɣ, imi i ak-ḥemmleɣ, ɣas kečč yugi wul-inek ad d-yefsi tisuraz i yes-sent tεekleḍ-t, i wakken ad iyi-d-tiniḍ srid : ḥemmleɣ-kem ula d nekk.

Mi as-d-tenna akka, mmecṛurqent-d wallen-is d imeṭṭawen, maca iẓeyyeṛ iman-is akken ur d-yettban ara fell-as. Ma d nettat tleḥḥu-d ɣur-s cwi cwi, kra d-tleḥḥu netta yettḥeqqiq deg-s. Yettmuqul ɣer lqed-is yezdin, icuban tazdayt n ttmeṛ, d wallen-is ibeṛṛqen amzun d lefnaṛ. Mi d-tuẓa ɣur-s, yekker ibedd ula d netta, imuger-itt s tqemmuct.

Yuɣal yesɣam-itt-id ɣef yirebbi-s, syin yeddem-d aɣanim-is akken ad ikemmel tira, netta akken ul-is yettfeggiḍ d lfeṛḥ akked ussirem. Yeqqel iluεa-tt s nnecṛaḥa :

- Amek akken a Dasin sda-nni-nneɣ ?

Tenna-yas :
Kečč ssefru

Nekk ad iniɣ

Neɣ kečc ini

Nekk ad ssefruɣ

- Amek, amek! Ad iniɣ kemm ad tessefruḍ! Ur tettneḥcameḍ ara, teḥṛem ar&lt;

Mi as-yerra akka, tεedda tεawed-as-d:

- Ur ssefruy
- Ur d-qqaṛeɣ
- Ur d-qqaṛ
- Ur ssefruyeɣ
- Maca kečč aru
- Ma d nekk ad ɣṛeɣ

Mi as-yesla akka, yenna-yas: “Ala, nekk ad aruɣ ma d kemm efk-iyi-d tiktiwin i tdehneḍ s yiḥururen-inem, akken agdud ad yeqqaṛ tirawin-inu s rreɣb”.

Imiren, tger-as iɣallen, ma d netta yessers aɣanim yellan deg ufus-is, ṛuḥen di tnafa n tirga.

Ur kfin ara unag-nsen di tirga n ussirem mi ten-id yessaki usḥedwi n ubriq yersen ɣef yiri n ṭṭaq n txelwit n Muḥend.

D abriq n ttay d aqdim! Awi yeẓṛan ansi t-id-yejmeε?

Buh ɣef Muḥend meskin bu yijeqḍuṛen! Seg zik-is netta akka; iḥemmel ad yejmeε tiɣawsiwin tiqdimin: Ta n setti-s, ta n jeddi-s, ta n lgerra-nni, ta n zzman n yiɣil, ta&lt;

Abriq yersen ɣef yiri n ṭṭaq, yejmeε-it d rriḥa n setti-s, nettat yakan asmi i tella di lḥayat-is tεudd-it ger
tɣawsiwin εzizen fell-as, imi d amɣar-is i t-id-yewwin seg Mekka asmi akken iṛuḥ ɣer lḥiğ.

Lḥaṣun ajeqduṛ mazal-it akken yesḥedway ma d netta yettmuqul ɣur-s s tugdi. Dasin mi twala-t akken, tekkes-as aḥulfu, tenna-yas :

- Ur ttagad a Muḥend, ta yesḥedwayen akka d ayen εeqleɣ-tt d Faṭima ! D yiwet seg tewkilin n usammar tebɣa ad teffeɣ akken ad ak-temlek. Meεna anef-as kan ! Σni ur yi-tessin ara. Atan gulleɣ ar d-as-tent-sseṛwuɣ.
- Ḥaca kan i d-tekfa awal-is, yebda yetteffeɣ-d dexxan d amellal seg yixef n ubriq-nni. Muḥend tečča-t lwehma, ibeṛṛeq kan deg allen-is ma d nettat teṭṭef-it deg wammas, teqqaṛ-as : Ur ttagad, ur ttagad, d lxiṛ kan ara yeḍṛun.
- Mi d-yeffuṣel dexxan tuffɣa-s seg ubriq-nni amcum, yeḥbes usemḥedwi, teɣli-d tsusmi ma d dexxan-nni yettnejmaε cwi cwi armi kan yuɣal d lewṣayef n tfekka n umdan iɣef teḥṣa Dasin yakan.
- Taswiεt kan tban-d akken ilaq : D tameṭṭut s lekmal-is. Acu n leεli, acu n ṭaqqa, wama εad tahuski ; udem-is d imdewweṛ d axemṛi, leεyun d iberkanen dewwṛen d leqwas, allen-is d tugḥilin beṛṛqent amzun d itran, taqemmuct-is teḍbeε am uxelxal ; wama εad acebbub-nni aberkan i as-d-yettawḍen ɣer wammas akked yidmaren-is yecban tifeqlujin.
- Muḥend d ayen i d netta, yettwaseḥḥer ! Yeεwel ad yemmeɣ fell-as. Ma d Dasin nnernant deg-s tismin, kra yekka yettmuqul ɣur-s amer tufa ad tt-tneɣ weqbel ad tawi timentilt.
Yuɣal Muḥend yenṭeq ɣer ɣur-s : Qesmeɣ-kem-id s Ṛebbi ma ur yi-d-tenniḍ anta kemm a lexliqa-agi ?

Faṭima : Nekk d ṛṛuḥ-ik, d nekk i ijerrden isem-ik, bɣiɣ ad ak-awiɣ yid-i akken ad yennerni wazal-ik.

Muḥend : Ini-yi-d ansi-kem d wanida ara yi-tawiḍ ?

Faṭima :

- Nekk usiɣ-d seg usammar
- I yellan d annar
- Deg mlalent tɣermiwin
- Ṛebbi d imdanen-is i yextaṛ
- D ameẓyan, meqqeṛ
- S wawal-is i yettɣennin
- Tamurt-iw s tmusni teεmeṛ
- Uḥdiq ɣur-s ihajeṛ
- Yelmed tasekla d tesreḍin

Mi as-yesla akka, yekker ula d netta yerra-yas s usefru :

- Nekk ma mačči s tin-inu
- Aɣanim ur ileḥḥu
- Ayen uriɣ imeḥḥu
- Ttuɣaleɣ mačči d amyaru
- Limer tesneḍ a yexti
- Iḍ-a lembat-im ɣur-i
- Tahuski-m tseḥḥer-iyi
- Ttxil-m ddu-yi di lebɣi.
Faṭima telwawec mi as-d-yenna akka, Dasin terfa ketṛayen ladɣa imi twala Muḥend yeεǧeb-as zzin n Faṭima, tugad ad teqbel ad tnes ɣur-s, ladɣa d tin akk i d tawaɣit ! Tuɣal tecmummeḥ-d akken ad teṛbu lɣecc i d-yulin ɣef wudem-is, maca yettban ɣef tiṭawin-ines tuḥṛicin dakken yella wayen i wumi tesseɣwas ad t-texdem. Taswiεt akka tenṭeq ɣur-s :

- Ttxil-m a lexliqa ma ur yi-d-tenniḍ amek armi d-tleḥqeḍ ɣer da ?

Tin terra-yas-d : Waqila kemm yeqquṛ uqeṛṛuy-im !

Yak nniɣ-am-d yakan :

- Nekk d lalla-m Faṭima
- Aẓaṛ-inu n ccurafa
- Usiɣ-d seg tmurt n ccerq
- Wwiɣ-d yid-i timucuha
- N alef layla w layla
- D yisefra n Lfarezdeq
- I Muḥend yesεan nniya
- Yak ur yuhwan ara
- Akken ad yeqqim yeεweq

Dasin nnernant deg-s tismin, mi as-tesla akka tenṭeq ula d nettat s usefru :

- Wa d Muḥend-inu
- S yes-i i yettaru
- Ma ulac-iyi netta ur yelli
- Agdud-is deg-s yetṛaju
S yes-s kan i yettargu

Ma yefna teɣli-d tili.

Teqqel daɣen tluεa-tt Dasin : Meεna ur yi-d-tǧawbeḍ ara εad ɣef usteqsi-inu ?

- - Ɣef acu ?
- - Amek armi i d-teffɣeḍ seg yixef n ubriq kemm yellan anect n ugejdur ?
- - Xemsa fi εeyni-k !
- - A wah ! D lmuḥal ad amneɣ ɣas ulamma d ayen i ẓṛiɣ s wallen-iw ! Wissen kan amek i aɣ-tdewxeḍ, wama da gar-aneɣ i telliḍ teffreḍ ; tebɣiḍ umbeεεed ad tessaliḍ di ccan-im, ataya tesεiḍ lbeṛhan. Faqu ! Ur kem-numin ara, la nekk la Muḥend.

Faṭima tenneḥcam, tuɣal d tazeggaɣt, tenna-yas : Welleh ar deg ubriq ihin ideg ttidireɣ i wazal n rbeεṭac n leqṛun aya. Welleh ar syin i d-ffɣeɣ.

- - Tamseεṛeqt-agi-inem telha ! Yenna-yas : «Yuker ḥedṛeɣ, yeggul umneɣ». Aha ṭṛa sbeggen-aɣ-d amek akka i d-teffɣeḍ seg yixef n ubriq yellan anect n uḍaḍ-im ?
- - Amek ara m-d-sbegneɣ ?
- - Uɣal ɣer daxel-is akka neṭallay !

Kra ttemyuzzament Faṭima d Dasin, Muḥend ibedd am lmeṣnuε, yesmexẓir kan deg-sent, awal ur t-id-yuli. Ɣas ulamma Dasin tettak-d ṭṭiyat n tayri seg wallen-is, Faṭima tettmuqul-it s tmuɣli n leḥnana, amzun akken iɣaḍ-itt, tuɣal tenṭeq ɣer Dasin : Mačči i kemm i wumi xedmeɣ ccan, maca ɣef wudem n Muḥend ur nuhwan ara ad
yeqqim akka deg uεewwiq, atan ad wen-d-sbegneɣ lbeṛhan-iw. Tura kan ad kecmeɣ ɣer ubriq ideg zedɣeɣ azal n rbeεṭac n leqṛun aya ! Ad kkeɣ ixef-is ansi akken d-ffɣeɣ, i wakken ad tissinem azal-iw akked lqedṛa-w iyi-d-yekkan s-ɣur Bab n Yigenwan.

Dasin yeẓṛan i wumi tettheyyi, mazal-itt testeεmil am wakken ur tumin ara. Imiren tennejbad Faṭima, di tasint tuɣal d abu. Tebda imir tkeččem s leεqel deg yixef n ubriq ansi i d-teffeɣ. Dasin yesεan aɣawas din din teddem-d tadwayt-nni n ssmax yersen ɣef ṭṭabla, tesmar-as-tt akk ɣer daxel, tin tettsuɣɣu.

Tuɣal daɣen teddem-d aɣanim i yes-s yettaru Muḥend tessed-it deg yixef n ubriq-nni. Tin mazal tettεeyyiḍ, Dasin werεad ur as-teqqid ara yerna tugad ad d-teffeɣ, tεedda tettel abriq-nni amcum di tferret-nni n uglim ideg yettaru Muḥend, tcudd-it s lxiḍ i d-tegzem seg-s s tuɣmas-is i qrib qelεent-d.

Imir teddem tezzehlell-it seg ṭṭaq, teṣbeḥ-it-id deg yiɣẓer iḥemlen sdaw n lḥaṛa. Tettfeṛṛiǧ deg-s i tziri amek tturaren yes-s waman akked yiẓṛa, tin tettsuɣɣu deg-s am ṛεud wis kan amek ur as-d slin ara wat taddart i yellan ṛuḥen di tnafa n yiḍes.

Mi iɣab ubriq-nni amcum ɣef wallen-is, tekkes aɣbel yewwi-t uḥemmal, tdewweṛ-d ɣer Muḥend. Nettat tenwa ad t-id taff iheyya-d iman-is akken ad mmegren iɣallen, maca mačči akken ay tṣaṛ. Tufa-t-id : udem-is yeqlelles, tawenza-s tekres.

Yerfa fell-as imi i as-tekkes aɣanim seg ufus-is, terna twezzeε-as tadwayt-is n ssmax, tḍeyyeṛ-as tiferret ideg yettaru. Wama abriq-nni εzizen i as-tezzeḥlelli seg ṭṭaq, amek ara yesbeṛ fell-as ! Seg wayen
yerfa, iεeyyeḍ fell-as : Ṛuh ad tṛuḥeḍ akin fell-i a lmuṣiba neɣ ad kem-rreɣ d agelgal n yidammen !

Nettat ɣas akken tugad-it, tεel lkuṛaj, tuẓa ɣer ɣur-s, tessers afus-ines ɣef uqeṛṛuy-is teslufay-as. Tesselḥay iḍudan-is cwi cwi ger wanẓaden n ucekkuḥ-is. Imiren Muḥend yuɣal-it-id ṛṛuḥ, yerra-d nnehta, tezri-t liḥala-nni i t-irekben, yuɣal wudem-is yennecṛaḥ. Yessuter-as smaḥ i Dasin, yemmeɣ fell-as iger-as iɣallen, ma d nettat tefka-yas-d taqemmuct.

Qimen aṭas n lweqt nutni akken myalsaqen, armi d ayen kan yebra-yas s talwit. Iεedda imir yuɣal ɣer umkan-is ; yewwet ɣer leqjeṛ yejbed-d attefttar akked yimru, yebda yettaru.

Dasin mebla ma yessawel-as, tuli ɣer yirebbi-s teqqim tger-as iɣallen. Tmuqel-it s tmuɣli n tayri, tεedda tenṭeq ɣer ɣur-s s nnecṛaḥa :

A Muḥend-iw ay amyaru

Nekk ad iniɣ

Ma d kečč ssefru

- Netta yerra-yas-d : Mmiṛd !

Teṭṭeṛḍeq imiren d taḍṣa. Teḍṣa armi d ayen teεya, tεedda umbeεεed tenna-yas :

A Muḥend-iw ay amyaru

Nekk ad ssefruɣ

Ma d kečč aru.

- Muḥend mi as-yesla akka, yecmummeḥ wudem-is, ires lxaṭer-is, iserreḥ ufus-is, yuɣal ad ikemmel tira.
yellan  ɣef  yirebbi-s,  tettawi-yas-d am    leεwayed-is timucuha, timucuha-nni ur nettfakka, tid n wat zik d tid n wat tura d tid n yimal iɣer mazal ur newwiḍ ara. Wwin-d   akken   tanafa  deg usikel-nsen  armi  i  tensa tcemmaεt i sen-d-yettaken tafat. Tεedda imiren Dasin ad tezzer di lqaεa i wakken ad as-tanef i Muḥend ad yeṭṭes. Muḥend yellan ur yeεyi ara yebɣa ad ikemmel tira, ihi iεedda yemaẓẓed akken ad yecεel llamba n trisiti ;   ɣas ulamma netta yekṛeh tafat s waṭas, yesmenyaf axiṛ ad yaru ɣer umezɣiɣed n tcemmaεt, meεna terra-t tmara imi iḍes iṛuḥ fell-as yerna ccmeε yekfa-yas. Dasin mi twala-t akken yettendeṛkal di tallest iεummen akk taxelwit-is, yettnadi di lḥiḍ ɣef teqfilt n llamba, tekcem-itt tugdi, tebɣa ad t-id-teḥbes imi tḥulfa dakken yella kra n umihi i ten-yettṛajun. Tekker tluεa-t : A Muḥend, d ayen-ik tura ! Σeddi ad teṭseḍ, aqli-k teεyiḍ ! Egg lbaraka deg wayen i turiḍ iḍ-a ma d ayen yeqqimen eǧǧ-it i yiḍ ara d-yasen. Muḥend teɣleb-it leḥṛaṛa, Dasin ur as-yesli ara, iεedda yecεel tafat.

Siwa kan i d-tebreq llamba, yedda-d yid-s yiwen n   ṣṣut amzun d kra n tɣawsa i d-yeɣlin seg sseqf teblesq-d ɣer lqaεa ! Muḥend imir yeṛεaεec seg lxelεa, armi i d-as-tekkes isaked akken ilaq , tečča-t lwehma deg wayen iwala: iwala yiwet n tlemẓit teḍleq di tlemmast n tɣerɣeṛt, nettat telsa llebsa d tamellalt amzun d tislit, udem-is d azeynan am leḥrir, acekkuḥ-is d awṛaɣ yettarra-d izenẓaṛen n tafat, allen-is d tiẓeṛwalin am yini n tegnawt yeṣfan. Muḥend tefka-yas axettaṛ, yuɣal yeskeṛ   deg wayen i as-teεǧeb,
iεedda yekna  ɣer  ɣur-s akken ad tt-id-yesɣim      ɣas ma mazal-it akken yekkukra. Ma d Dasin tbedd kan akken tečča-tt lwehma, tessers afus-is ɣer lḥenk-is teqqaṛ deg ul-is : "I ta daɣen amek ara tt-sḍiceɣ ? Tixxeṛ-as kan ad as-ggeɣ am tmezwarut-nni neɣ kteṛ, imi εni ur yi-tessin ara d acu-yi, nekk umi sawalen   Massa Dasin, win teqqes ur tettdawin".

Yeneṭeq Muḥend ɣer lexliqa-nni yenna-yas : Qesmeɣ-kem-id s Ṛebbi ma ur yi-d-tenniḍ d acu-kem ?

Terra-yas-d : Nekk d tawkilt i k-izedɣen bɣiɣ ad ak-aɣeɣ !

- Amek, amek ?! Tzedɣeḍ deg-i mebla ma εelmeɣ      ! D acu εni iyi-tḥesbeḍ ?

- A Muḥend leεfu, ur ttḍunnu ara deg-i ayen n dir acku nekk ttedfifileɣ fell-ak, ḥaca ayen yelhan i ak-ttmenniɣ.

Mi as-yesla akka, yecmummeḥ wudem-is, yerra-d nnehta, yebɣa ad as-yini aẓẓ-d ɣer ɣur-i, meεna yessetḥa-tt. Ma d Dasin yellan     ɣer tama-s tayeffust, yettu-tt maḍi amzun akken ur telli ! Yuɣal daɣen yesteqsa tamexluqt-nni :

- Isem-im ? Ansi-kem ?

- Nekk d Madam Ṛuza n umalu.

- D acu kem-id-yewwin ɣer ɣur-i ?

Nettat terra-yas-d s usefru :

Nekk d Madam ṚuzaI d-yusan seg FṛansaBɣiɣ nekk yid-k ad nelḥuAd ak-slemdeɣ taɣeṛmaTaẓuṛi d tseklaVoltaire d Montesquieu
Mi ak-ḥemleɣ i ak-d-wwiɣ tussna

Ɣur-neɣ tennerna

Bab-is εziz ɣer ugdud-inu

Muḥend mi as-yesla, yeldi imi-s ; tseḥḥer-it bih nfih, yuẓa ɣer ɣur-s mebla ma ifaq.

Dasin ur teṣbiṛ ara, tekcem-asen di tlemmast akken ur ttemlilen ara, tuɣal teṭṭef-d Muḥend deg lexnaq tεeyyeḍ fell-as : Irgazen am kečč uklalen lmut imi ulac ɣur-sen tissas !

Netta daɣen yerra-yas s reffu : Serreḥ-iyi ay aqadum n lmazirya ! (yewwet-as ifassen-is).

Nettat mazal-itt akken teckenṭeḍ deg-s, tugi ad as-tserreḥ.

Tuɣal tdewweṛ aqeṛṛuy-is ɣer Ṛuza, tenna-yas : I kemm tura, ad teqleḍ ansi i d-tekkiḍ neɣ tebɣiḍ ad kem-sḍiceɣ ?

Ṛuza tessers kan i uqeṛṛuy-is, tugi ad as-d-terr awal, ma d Muḥend mazal-it ijebbed, Dasin tugi ad as-tserreḥ.

Taswiεt kan teẓẓel afus-is ɣer teqfilt-nni n trisiti yellan di lḥiḍ, tebɣa ad tt-tesref akken ad tnes llamba. Ṛuza mi twala-tt akken, yekcem-itt lxuf tebda tettḥellil deg-s :

I wumi yeεni i tebɣiḍ ad yi-tesḍiceḍ ? Anaɣ teẓṛiḍ argaz-a ḥemmleɣ-t, d ayen i t-inefεen i as-buddeɣ !

Nutenti akken ttemyuzzament Muḥend ur d-yerri s nba, ur yeẓṛi d acu i as-teqqaṛ tin wala tin, ibedd kan tewwet-it lwehma, iṛuḥ deg usekkiṛ. Ma d Dasin terra-yas lehduṛ i Ṛuza, tenna-yas: Ma d ayen i as-d-tewwiḍ, unfeɣ-am sers-it-id da ad t-yeddem, meεna ḥṣu dakken argaz-a yesεa leqṛaṛ, madam dreɣ ttwaliɣ d nekk i d tameṭṭut-is, d
lmuḥal ad t-ǧǧeɣ ad yi-yebru neɣ ad d-yernu fell-i takna.

Mi d-tekfa awal, teẓẓel afus-is ɣer teqfilt-nni, tin tsuɣ :

Ala!

Dasin, yuɣ-itt lḥal d ayen tesref tiqfilt yellan di lḥiḍ, tensa ta fat, tεum talwit di txelwit amzun akken kra ur yeḍṛi.

Imiren kan yuki-d Muḥend seg uṣṛaε, am win i d-yekkren seg yiḍes. Yufa-d Dasin sdat-s, tger-as iɣallen theddeṛ-as cwi cwi ɣer umeẓẓuɣ-is : Ur ttagad a Muḥend, madam lliɣ dreɣ d lmuḥal ad ak-ǧǧeɣ i umihi. Ḥemmleɣ-k a Muḥend, atan εuhdeɣ-k seg wass-a d tasawent ur qqileɣ ad ak-ǧǧeɣ iman-ik. D ayen maεac ad zzreɣ ddaw n tmurt ɣas ad tefju lqaεa. Σuhdeɣ-k ar d-zgeɣ ɣer tama-k i labed llabed.

Tεedda imiren tewwi-t ɣer wusu, terna ula d nettat tgen ɣer yidis-is, tebda tettcewwiq fell-as, tezzuzun-it am lṭufan akken ad yeṭṭes :

- As-d, as-d ay iḍes
- Ɣer uεziz-iw, ad yeṭṭes
- Akken ad yaki tafejrit
- Ad yexdem ccɣel-ines
- Asemt-d, asemt-d a tirga
- Akken ad kent-yaru azekka
- Agdud yuyes ad tent-iɣer
- Yettraju-tent s ccehwa.
# Lweɛda tamcumt

Yeffeɣ-d Ɣilas seg uxxam s leεjel, ula d lqahwa-nni n ṣṣbeḥ yeswa-tt-id s leqlala. Mi yuzzel akken yefferfeε tawwurt n beṛṛa, setti-s yuɣ-itt lḥal tesmexẓiṛ deg-s, tenna-yas :

“Ṛuḥ ad ak-yefk Ṛebbi ɣef lexlawi !”

Netta ur yegzi, ur yeẓṛi acu yas-d-tenna setti-s, ikemmel tazla-s qsada ɣer lğameε.

Samir amdakel-is, tuɣ yezwar-it-id yakan s azniq ; yufa-t yeqqim ɣef tseddaṛt n lğameε lbunta n dexxan deg ufus-is. Mi yewweḍ ɣur-s yenna-yas :

- Yella kra n ugiṛṛu ?
- Welleh ar walu, lbunta-ya d ajmaε i tt-id-jemmεeɣ mi tt-iḍeyyeṛ Zzi Lmuhub, balak ahat tura ad yeffeɣ Ḥuḥu ma yewwi-d idrimen ɣer yemma-s ad nṛuḥ ad naɣ.

Ɣilas, Samir akked Ḥuḥu d arrac imeẓyanen ttemyatalen di leεmeṛ, ɣas ma ḥeṛṛcen akken llan di leqṛaya, lawan n umaris ttuɣalen d imcumen ; am nutni am warrac n yimesdurar s umata, sεeddayen ussan n yimuras deg ucali ɣef lexlawi d yiɣezṛan : teddun deg yizaliten, ttecfen di tmedwin, ttakren-d lfakya di tebḥirin. Taṣebḥit mi ara d-
kren seg yiḍes, d lferḥ-nsen ad qqimen ɣef tseddaṛt n lğameε, imiren ad ttawin tiqnaẓ neɣ ad snulfuyen tiṣnifin iss ara ttqejjimen imɣaṛen akken ad ten-sqerqiṛen. Ɣas akken nutni meẓẓiyit meεna ttcummun, ttkeyyifen ddexxan. Cemma mačči akk d ugur ar ɣur-sen imi tettnuz tin n ufus neɣ «nneɣda» s ssuma terxes : alef n fṛank i twejjiḍt.

Ticki ulac s wacu ara tt-id-aɣen, yessen amek i tt-id-yettḍebbiṛ Ɣilas : yettεemmiṛ-d seg tbewwaḍt n setti-s mi ara teɣfel.

Cwiṭ akka atan ileḥq-d Ḥuḥu, mi d-yewweḍ ɣur-sen, yefreq-asen-d yiwen yiwen n ugiṛṛu, bdan imiren ttkeyyifen. Armi kan i d-tεedda xalti-s n Ɣilas tdukel-d akked urgaz-is, teddun s axxam-nsen. Netta ḥaca i ten-iwala, yessens agiṛṛu-nni yellan deg ufus-is irceq-it deg uxjiḍ, yekker ibedd ad ten-imager amzun akken dɣa d nutni i yettraju ɣef tseddaṛt n lğameε yetwelhen ɣer ubrid.

Mi d-leḥqen ar ɣur-s, iεedda yemsalam yid-sen, taswiεt kan tewwet xalti-s ɣer lṣak-is tejbed-d tawṛiqt n εecrin alef tmudd-as-tt ɣer ufus-is tenna-yas :

Ta d lweεda n Sidi Ṣaleḥ, ɣur-k ur as-tt-tettawiḍ ara !

- Yeṭṭef-itt, yenna-yas : Yarbeḥ a xalti.

Widak kemmlen abrid-nsen ɣer uxxam, ma d Ɣilas yuɣal-d ɣer yemdukal-is. Samir yellan yettṛaqab-d acu yellan ɣef liqṛib, yenna-yas :

Limer ad nṛuḥ-t ɣef yiman-nneɣ ɣer lbilaj, ad nurar baby-foot yerna ad naɣɣ dexxan, mačči akka ay axiṛ ? Wi ara iεelmen belli nṣeṛṛef isuṛdiyen-agi n lweεda !?
Mi d-yenna akka Ɣilas yessusem kan, yebɣa ad yeqbel lameεna daɣen yugad ma d Ḥuḥu iεeyyeḍ ɣef Samir, yesbeggen-d lɣec-ines ɣur-s imi yebɣa ad yečč lweεda. Ḥuḥu yellan d aqcic i tṛebba yemma-s s ttnefcic, tesselmed-as akk tiflesin-ines (Ayen s wacu tettamen) armi i yuɣal yettagad ula d imqerqaṛ yettɣil-iten d iṛuḥaniyen ! Yeḥṣa ma ukren lweεda-nni ala kra n twaɣit ara yeḍrun yid-sen.

Mi yeẓṛa akken Ɣilas mazal-it ur d-yefki ara εad ṛṛay-is, yekker inubeh-it :

- Ḥader a Ɣilas ad tqebleḍ ayen akka i d-yeqqaṛ umcum-agi, acku ma txedmeḍ-tt ad k-yemsex Sidi Ṣaleḥ ad k-yerr d kra

Uqbel ad d-yekfu awal, Samir igzem-as-t :

- Ad t-yerr d iẓẓan ! Atan ad tessusmeḍ neɣ tura kan ad ak-sedgedgeɣ iɣsan-ik.

Mi s-yesla akka, yugad-it iεedda yessusem. Ɣilas, ula d netta yesεa tugdi ladɣa tin n ṣṣelaḥ d yiεessasen, wid iɣef yezga isel ɣer yemma-s akked setti-s timucuha-nsen yeččuṛen d lberhanat d wayen ur iqebbel leεqel. Netta yakan s timmad-is dakken ilul-d ɣer ddunit armi i tedεa yemma-s di ttabut n Sidi Ṣaleḥ, netta imiren yeqbel-as-d tawatra-ines (Dduεa-ines), wama tuɣ-itt tṛuḥ fell-as dderya acḥal !

Akka i yas-d-teḥka assen ideg tt-yesteqsa ɣef tlalit-is. Ass-nni, wwten fell-as lbaṛud, d xali-s Ṭeyyeb i yewwin izimer ugḥil ideg teqqen ɣer temεemmeṛt.
Seg tama-nniḍen, yeldi-yas-d tiṭ Samir. Netta yellan yeccumi (Ur yesεi ara isuṛdiyen), imenna-d ulamma ad yurar ula yiwen n wass am netta am warrac-nniḍen. D ayen i t-yeğğan ad yeεfes ɣef tugdi i t-yentaben, yenna-yas deg ul-is : ṭunpi ! axi yakan ad nezhu ula yiwen n wass, ma d lweεda-yagi ad tt-nefk tikelt-nniḍen.

Ḥuḥu mi yeẓṛa Ɣilas d Samir bdan ttemtafaqen amek ara ččen isuṛdiyen n lweεda, iṛuḥ yeğğa-ten, ma d nutni ṭṭfen abrid di sin yid-sen ɣer lemqam.

Dinna di lemqam, Ɣilas s nniya i yemmeslay ɣer ttabut n Sidi Ṣaleḥ :

“A Sidi Ṣaleḥ, kečč yeẓṛan kulci ; nekni d arrac nuḥwağ idrimen, kečč ttwaliɣ tesεiḍ asenduq yeččuṛ ! Σfu-yaɣ di leεnaya-k ad nseṛṛef εecrin alef-a ; atan ad ak-qneɣ belli ad ten-id-rreɣ asmi ara sεuɣ”.

Mi yella akken yettmeslay, tuɣ-it yeccuεben weksum-is seg tugdi, ula d Samir yellan yid-s yugad cwiṭ. Mi d-ffɣen seg lemqam, ṛuḥen qsada ɣer lbilaj.

Di lbilaj, sεeddan ass-nsen akken ilaq : uraren baby-foot, ččan leḥlawat, rnan uɣen-d dexxan d cemma. Tameddit mi d-uɣalen, teddun deg ubrid cennun, mi d-kecmen ɣer taddart, yuɣ lḥal yeɣli-d yiḍ, yal yiwen yerra s axxam-nsen.

Σeddan wussan segmi teḍra taluft, Samir d Ḥuḥu ttun-tt maḍi. Ɣilas, ula d netta yettak-d udem amzun akken dɣa s tidet yettu, maca aqeṛṛuy-is yezga ixeddem leḥsabat.
Netta, yal mi ara d-yeɣli yiḍ ad zzint fell-as, ur yuhwan weqcic ! D tiktiwin tiberkanin i yas-d-yettasen, d tiktiwin-nni i yelmed ɣer yemma-s, tid i yas-d-tfesser setti-s, tid i werğin yesteqsa fell-asent wiyaḍ, tid iɣef ur ttmeslayen ula deg uɣerbaz. Akken kan armi i saɣent deg-s mebla ma imeyyez tilisa yellan ger tmeẓẓult (Logique) i ifehhem s tḥeṛci-s akked tmucuha i yeẓẓan deg uqeṛṛuy-is, ṛuḥ tura kečč kkes-itent !

Yal iḍ ad yemmekti, taqsiḍt n Muḥ Amengur i ixellṣen deεwessu n baba-s yeččan timεemmeṛt, neɣ tin n Σli Abuhali i d-yeğğan tmanya n yiεeggunen imi yemma-s tella tettaker rrda (D iceṭṭiḍen i srusun sufella n ttabut n lemqam) n Sidi Ṣaleḥ, teznuzay-itt di ssuq n lxalat.

Timucuha-ya akk d setti-s i yas-tent-id-yeḥkan, yerna ɣur-sent tid i yas-d-tewwi yemma-s ɣef lberhanat akked lqedṛa i yesεa Sidi Ṣaleḥ. Nettat tezga teqqar-as : “Sidi Ṣaleḥ a mmi ur yemmut ara ; kul leεca yettuɣal-d d amɣaṛ anect ilat : acamar-is d acebḥan, iεennu imcumen ɣer wusu, ad aɣ-yenğu Ṛebbi seg-sen”.

Yuɣal yettxayal amɣaṛ-agi, yegga-yas tugna (Tteswiṛa) deg allaɣ-is.

D lewhayem amek ula d at uxxam ur rrin ara ddehn-nsen ɣer mmit-sen, imi di kra kan n wussan tbeddel ṣṣifa-s ; teɣli-d fell-as ṭεafa yuɣal am uceṭṭiḍ, udem-is weṛṛaɣ, tiqit n yidammen ur tekki-t. Ula d lmakla yuɣal ur itett ara.

Ass s wayeḍ, lhem yettnernay deg uqcic ur nuhwan, mazal-it εad ur yeldi ara tiwwura n tudert armi i t-yentab waṭṭan, limer meqqaṛ yella win umi ara yeḥku ahat ad as-
yessifes. Anwa  umi   ara yeḥku   ?! Amdakel-is   Samir,

yettwali-t d lkafer ur yettamen ara s tigi am netta am

baba-s. Ula d at taddart s yir tamuɣli i ten-ttwalin imi ur

llin ara d ineṣliyen. Wi yeẓṛan ansi i d-usan ? Kra qqaṛen-d

seg at Qasi, llan wiyaḍ  i d-yeqqaṛen belli laṣel-nsen d

uwdayen, kra ttwalin-ten d aklan, lḥaṣun aẓaṛ-nsen ur

icud ara ɣer Sidi  Ṣaleḥ, daymi i ten-rran d imṭurfa ɣas

ulamma zeddin di tejmaεt.

Ɣas akk aya, tadukli yezdin Ɣilas d Samir tugar tin n

watmaten  ; ula d timucuha-ya n unadi      ɣef yiẓuṛan n

lejdud ur tent-ssinen ara neɣ ma slan-asent ɣer wiyaḍ, ur

cliεen ara seg-sent.

Ula d at uxxam ur yezmir ara ad asen-yeḥku ɣef tedyant

yeḍran yid-s, acku yugad imawlan-is ad t-wwten, ur t-

ṛeḥmen ara imi netta yexdem ddnub d ameqṛan, qalma (D

tanfalit, azal-is : «wamma ziɣ<») akken teqqar setti-s :

“Win yeččan lweεda    n lewli,mazal-as din !   Aṛjujen d

yiḥebbiṛen ur t-ğğan ara ad igen uḍan, armi kan i yas-d-

tusa yiwet n tikti : ad as-d-yaker εecrin alef i setti-s. D wa

kan i iwala d abrid iss yezmer ad yesseɣti lɣelṭa yexdem.

Iεus tamɣaṛt armi d ayen tṛuḥ di tnafa n yiḍes, yekcem-as

imiren ɣer texxamt anda teggan cwi cwi, yewwet       ɣer

ddaw n usummet-is, yeddem-d s leεqel tteẓdam-is, mi t-

yeldi yekkes-d seg-s yiwet n tewṛiqt n εecrin alef, yerra-t s

leεqel ɣer umkan-is, yeffeɣ-d syin amzun kra ur yeḍri.

Akken yakan deg yiḍ i yeṭṭef abrid ɣer lemqam i d-yezgan

beṛṛa i taddart.

- 36 -
Kra iteddu, yettnernay lxuf deg yidisan-is, abrid yexla, ṭṭlam yuɣ-d akk tamurt, ḥaca ṣṣut n bururu akked rrkeḍ n yiḍarren-is i iεemmṛen tamurt lawan-nni. Ɣas akken tugdi, yelḥa armi d lemqam. Mi yewweḍ isaɣ tacemmaεt, imir kan teḍheṛ-as-d ṣṣifa n umɣaṛ s ucamar d amellal yeqqim tama n ttabut, yeqqaṛ-as-d s taɣect d tazurant : “BUBU-NI NEƔ AD BECCEƔ KANUN-I !” (D tanfalit yellan deg yiwet n tmacahut umi qqaṛen daɣen : «Ibiw n temcict», azal-is meḥsub : «awi-d ayla-inu kan neɣ ma ulac ad terwi»).

Aqicic mi s-yesla, din din yekkaw seg lxelεa, yenneqḍaε deg-s nnefs, imi-s yettserriḥ-d i yikeffa, yeɣli ɣer lqaεa yesṛeε.

Lawan-nni, at uxxam n uqcic, yal wa amek i yunag di tirga-s, ula d yiwen ma yeẓṛa acu iṣaṛen d mmit-sen. Taṣebḥit mi yuli wass, arrac akk n taddart ffɣen-d s azniq ad uraren, ala Ɣilas i ixuṣṣen. Ula d yiwen ma ifaq belli ulac-it gar-asen, netta iṛuḥen di tnafa zdat n ttabut n jeddi-s Ṣaleḥ ad aɣ-d-yenfeε Ṛebbi s lbaraka-s! am wakken i teqqaṛ setti-s akked yemma-s mi ara t-id-bedrent deg umeslay. Alukan ad t-id-yebder yiwen d aḥerfi zdat-sent !

Anaɣ ad ɣlint fell-as s ddεawi n cceṛ : Ad ak-yexdem Ṛebbi akka d wakka, Ad ak-d-yefk Ṛebbi aya d waya,

Taṣebḥit-nni, iṛuḥ Si Lεeṛbi ɣer lemqam am lεada-s ad yessefqed ma yella kra i d-iḥella usenduq-nni n lweεda akken ad tt-id-yejmeε. Si Lεeṛbi, d netta i d lewkil n temεemmeṛt, tesbedd-it-id taddart akken ad yetkeffel s yes am wakken yakan i qamen s cceɣl-a seg zik wat
udrum-is. Meḥsub d netta i yessizdigen amkan, yettmagar zziyaṛ: yettseṛṛif fell-asen. D netta i d afus n laman imi ɣur-s i ttɣimant lewεadi.

Ccan yecban wa mačči win iεeddan ad as-d-iṣiḥ di taddart imi yesεa zzher bab-is: tekkat lbaraka deg cci-s akked warraw-is.

Si Lεeṛbi, netta yeẓṛan kulci, yettaḍsa deg ul-is mi ara isel i lɣaci qqaṛen: Lbaṛaka! Netta werğin yettamen akk s tigi, acḥal d tikelt i yenna i yiman-is:

“D lbaṭaṭa i yellan, mačči d lbaṛaka. Awid kan ad tamnem ugar akken nekni ad nedder”.

Akka i yesεedday ussan n tudert-is, yezga yetturar ger yemdanen dduṛ n wuccen s tlaba n yiɣid am wakken i t-yesselmed umɣaṛ n baba-s asmi i yella d ameẓyan.

Mi ara t-yettwessi yezga yeqqaṛ-as:

“Ḥader iman-ik a mmi, cfu mliḥ ɣef wawal-iw. Atan ma tbeddeḍ ḥṣu belli medden meṛṛa d ayla-k, meεna lukan ad teɣliḍ a mmi, ula d yiwen ur tettafeḍ-t. Baba-k ur yesεi la azemmur, la tiferkiwin, d asenduq-agi kan n lweεda i t-yesεacen. S yes i d-tekreḍ a mmi, maca azekka mi ara k-id-tṣiḥ nnuba, ilaq-ak ad tissineḍ amek ara d-tekseḍ timellalin i tsekkurt melba ma tfaq. Acku ma tfaq-ak a mmi atan ad tεahed ur tuɣal ad tεeccec zdat-k. Ihi akken ula d leεcuṛ n xwal-ik Leqbayel, tzemreḍ ad ten-tεuddeḍ seg tura d ayla-k, ḥader kan ad ak-fiqen wayetma-k Imṛabḍen”.

- Mi yewweḍ Si Lεeṛbi ɣer tqeṛṛabt, yekcem ɣer lemqam, yufa aqcic yeẓẓel di lqaεa, seg akken yewhem mi t-iwala,

- 38 -
yuɣal timendeffirt yebda yettsemmi : Bismi Llahi Ṛṛeḥman Ṛṛaḥim, Bismi Llahi Ṛṛeḥman Ṛṛaḥim ata wass amcum !

Yeqqel yenna i yiman-is :

“Ad tt-iεṣeṛ Ṛebbi ! I nekk tura i d-iṣebbḥen ɣef lğetta-ya?! Ahat yemmut akeyya, ad tt-id-rren fell-i, amek imir ara xedmeɣ ?”

Taswiεt akka daɣen yenna-yas :

“Ad ak-yexzu Ṛebbi a Cciṭan inεel-ik. Aqcic di lqaεa yeḍṛeḥ nekk wehmeɣ !”

Yekker iqeddem ɣur-s, yessers afus-is ɣef yedmaren-is, yufa ul-is mazal-it yekkat, iεedda imir yerra-d nnehta :

“Lḥemdu Lillah, ziɣ mazal ur yemmut ara”.

Cwiṭ kan akka, teḍheṛ-as-d tewṛiqt-nni n εecrin alef yeṭṭef deg ufus-is yeẓẓlen di lqaεa, melba ma ixemmem, ijleq-as-tt-id iger-itt ɣer lğib-is, yuɣal yentab-it s yiseṛfiqen armi i d-yuki iluεa-t :

- Mačči d mmi-s n leflani kečč ?

Ɣilas, ɣas ma yendekwal-d maca ur d-ifuṣel ara deg-s wesṛaε, mazal-it kan akken s waṛjujen ; ladɣa udem n Si Lεeṛbi iban-as-d d tteswiṛa n Sidi Ṣaleḥ. D amɣaṛ-nni bu ucamar amellal, win akken i tezdeɣ tugna-s deg wallaɣ-is seg wasmi i yella d lṭufan (Anda-nniḍen qqaren : llufan) s sseba n tuget n tmucuha i yas-d-tewwi fell-as setti-s akked yemma-s. D tugna-nni i yas-d-yettasen di tirga, d tin i ixuyel leεca zdat n ttabut, d tin i yas-d-ibanen deg uzal amzun d tidet s tfekka n Si Lεeṛbi.

Yebda imiren uqcic iheddeṛ-as s urgagi :
Welleh a Sidi Ṣaleḥ ar ḥaca εecrin alef iyi-d-tefka !

Winna mi yas-yesla akka, mebla ma iɣaḍ-it yessufeɣ-d tuɣmas-is, yeṛεen allen-is, yuɣal amzun d lweḥc, yenna-yas :

Teskiddibeḍ mačči kan d aya.

- - Welleh ar ḥaca εecrin alef ! I yas-yerra Ɣilas.
- - Nniɣ-ak rnu-d neɣ ad k-nɣeɣ. I yas-d-yerna Si Lεeṛbi.

Aqcic imiren yefrawes, yebda ixebbeḍ di lqaεa, ma d Si Lεeṛbi yekker yettawi-d fell-as tisuṛtin, yuɣal yeqqim ɣer lqaεa, isers-d aqerruy-is ɣef tgecrar-is, yeṭṭef-as tawenza-s s ufus-is netta akken yeqqaṛ fell-as tisuṛtin, winna mazal-it yettṛejṛij, ula d ayen i d-yesgemgum ur yettwafham ara.

Armi akka cwiṭ, yuɣal yessalwi, imuqel ɣur-s yenna-yas:

- D ayen tura, kker ad dduɣ yid-k s axxam.

Dduklen s axxam Ɣilas akked Si Lεeṛbi, winna yeṭṭef-as afus, ma d aqcic mazal-it akken iṛuḥ deg usekkiṛ, iteddu ttenderkalen yiḍarren-is.

Deg ubrid Si Lεeṛbi ijebbed deg-s amzun d izimer i d-yewwi, netta yuyes melmi ara t-yessiweḍ s axxam-nsen akken ad yuɣal ɣer usenduq-nni n lweεda i werεad yessefqed.

Lawan-nni at uxxam yuɣ-iten lḥal rran-d s nnba dakken aqcic-nsen yensa di beṛṛa. Ufan-ten ḥaca kan i ttḥerkilen acu ara xedmen ?

Yemma-s tekkat deg yifassen-is, ma d setti-s yerfan fell-as mi tufa neqsent εecrin alef di tteẓdam-is, teqqar:

“Cci yettwaxlaf, awi-d kan ad d-yuɣal uqcic salamat”.
Kra kan n lweqt mbeεd, tesla temɣaṛt i usṭebṭeb di tewwurt n beṛṛa, tefka-tt d tazzla ad teldi-tt. Mi tt-teldi, taf d Si Lεeṛbi yewwi-d yid-s Ɣilas, nettat imir tmuger-it s wawal :

- Ṣṣbaḥ lxir a Sidi Lεeṛbi. Ass-a tekseḍ fell-aɣ leḥzen, atan ad yeg Ṛebbi ansa i tekkiḍ d tafat, s anda i teddiḍ ad k-id-magren lfuṛuḥ, s lbaraka n lejdud-ik d yimawlan-ik.

Netta yenna-yas:

- Jmaεin. Atan ihi uqcic-agi-nwen yuḍen, cukkeɣ-t yettwazdeɣ, di tqeṛṛabt i t-ufiɣ yesṛeε ṣṣbeḥ-a. Tura nekk ɣriɣ fell-as kra n tsuṛtin daymi i d-yuki, meεna ad ḍelbeɣ deg-wen ad tsedqem fell-as izimer i temεemmeṛt. Ma tebɣam, fket-iyi-d isuṛdiyen ɣer ufus-iw d nekk ara iqeṭṭin deg-s.

Tamɣaṛt mi yas-tesla akka, tewwet deg yidmaren-is, tenna-yas :

A tasa-w d mmi !

Ma d netta yeṛja kra, mi iwala at uxxam ceɣlen kan d uqcic-nsen, netta ula d yiwen ma yerra-yas s wawal, yekker imiren iṛuḥ.

Azal n umalas (Ddurt) i iεeddan, aqcic liḥala-s ur cwi, ɣas ulamma yendekwal-d acemma maca mazal-it kan akken yetweswis. Deg uxxam, d setti-s i d-yellethan yid-s, yal ass acu n tarrayt (Méthode) ara tjeṛṛeb deg-s :

Tikelt ad tektil-it, ha tezzi-yas iεeqqayen n lemleḥ ɣef uqeṛṛuy-is neɣ ad as-tessefsi aldun akked uẓarif neɣ ad as-tsew kra n teḥcict. Lḥaṣun yal aεeqqaṛ teεreḍ-it deg-s maca ula d yiwen ur isud.
Seg wakken ur yufi ara ɣer wayen akk i yas-tetteg, tuɣal tettqami ad tawi-t ɣef lecyax d yiderwicen wissen ahat ad yeḥlu ?!

Limer mačči d Ḥuḥu, tili ahat Samir ur isel ara ɣef tedyant yeḍṛan d umdakel-nsen Ɣilas. Ḥuḥu, d netta i d amezwaru i iεelmen s taluft, acku yezga yettɣima ɣer yidis n yemma-s; isel-as mi ara tettmeslay d temdukal-is, ttembadalent isallen ladɣa wid n lğiran d wat taddart s umata. D ayen i t-yeğğan ad isel mačči kan s lexbeṛ n Ɣilas yellan d lbaḍna n uxxam-nsen, maca yeεlem akk s temsal yellan d lbaḍna n yixxamen-nniḍen: yeεlem s tin d-yennebran, tin d-yeččḥen, tin umi truḥ dderya, tin...

Samir yettmeslayen tameẓyant d tmeqṛant akked baba-s, mi yesla s lexbeṛ n Гilas seg yimi n Ḥuḥu, yeḥka-yas i baba-s, yerna iḥettem fell-as akken ad yeddu yid-s s axxam-nsen ad t-id-ẓuṛen.

Baba-s n Samir umi sawalen Dda Muḥend, yedda-yas di lebɣi i mmi-s, ɣas akken yusa-d ẓẓay fell-as ad yekcem tazniqt n yimṛabḍen acku ur uɣen ara dεen ttemyekcamen way gar-asen.

Mi wwḍen ar uxxam n Гilas, yekker Dda Muḥend yessawel-as i baba-s, mi d-yeffeɣ yenna-yas:

- Aε lxir a Si Lmexṭar ! Usiɣ-d kan ma tsurfeḍ-iyi ad saleɣ ɣef mmi-k ma cwi.

Si Lmexṭar, baba-s n Гilas s leεdez i yas-d-yerra sslam, amzun akken ur yebɣi ara mi d-yusa ar ɣur-s. Yenna deg ul-is:
“Amek akka abeṛṛani-ya i d-yusa ar ɣur-i !? Ula d at Taddart ma slan ad wehmen, ad as-inin yeldi-yasen tawwurt i Leqbayel !”

Yuɣal daɣen yenna i yiman-is :

“Ad ak-yexzu Ṛebbi a Cciṭan inεel-ik ! Argaz-a iban d bab n lxiṛ i yella imi netta yusa-d ar ɣur-i di teswiεt n cceda ; wissen ahat d Ṛebbi i t-id-iceyyεen iwakken ad iyi-isellek?”

Di taggara akken ay tsar. Dda Muḥend yebɣan ad iεiwen amdakel n mmi-s, yessuter seg Si Lmexṭar akken ad yeqbel ad yawi yid-s Гilas ar uxxam-is : deg-s ad yili akked mmi-s Samir i d wi d-yemyezg s waṭas, yerna ad yili ɣer tama-s mmi-s ameqṛan Σebdeslam yellan d apsikulug siwa kan i d-yeffeɣ seg tesdawit.

Si Lmexṭar yeqbel tikti-ya i yas-d-yefka Dda Muḥend imi ɣur-s awid kan ad yeḥlu mmi-s. Ɣas ma tamɣaṛt n yemma-s tugi ad as-tserreḥ i uqcic ad iṛuḥ ar uxxam n medden.

Nettat tella tettḥerkil i uzekka-nni ad tawi-t ɣer yiwen n ccix iɣef s-d-nnan wid i t-ijeṛben belli d lεali-t.

Ahat d tikelt-a akk i d tamezwurut ideg s-yekkes Si Lmexṭar ṛṛay i temɣaṛt n yemma-s, imi yeẓra d tikti n Dda Muḥend iɣer yella useḥmec wama nettat s kra i yas-tga ur isud.

Mraw d semmus n wussan i yekka Ɣilas deg uxxam n Dda Muḥend. Din Samir yezga yettili ɣer yidis-is : tturaren akken, ttnecṛaḥen, ttmaktayen-d tilufa i xedmen lwaḥid ladɣa tid yesseḍṣayen seg-sent, < Akka armi i iṛuḥ fell-as uzgen seg lhem t-yuɣen.
Ma d Σebdslam yellan d apsikulug, yudef-as (Ikcem-as) cwi cwi di tiktiwin-is s ttawil n tussna, yefsi-yas-d akk timukrisin-nni n tugdi i t-yentaben seg temẓi-s. Yefsi-yas-tent yiwet s yiwet, armi i yuɣal uqcic am zik-is am wakken kra ur t-yuɣ.

Yessefhem-as-d dakken sseba n tugdi-s, d tiktiwin n tkerkas i d-yelmed ɣer yemma-s akked setti-s. Yekkes-as aɣilif belli mačči kan d netta i d asfel n lekdub-agi, maca at taddart meṛṛa. Yessefhem-as-d dakken tulawin i yesselmaden tktiwin-a n tkerkas, Llah Ɣaleb fell-asent imi d ayen kan i snent.

Wissen kan Σebdeslam ma ɣur-s lexbeṛ belli ḥala Si Lɛeṛbi ur nesɛi ara tugdi di taddart ?
# Tiẓrigin n Usqamu Unnig n Timmuzɣa

Editions du Haut Commissariat à l'Amazighité

-o-O-o-

# Collection « Idlisen-nneɣ »

|001‑|Khalfa MAMRI, Abane Ramdane, ar taggara d netta i d bab n timmunent, 2003.|(Tasuqelt : Abdenour HADJ‑SAID d Youcef MERAHI)|
|---|---|---|
|002‑|Slimane ZAMOUCHE, Uḍan n tegrest, 2003.| |
|003‑|Omar DAHMOUNE, Bu tqulhatin, 2003.| |
|004‑|Mohand Akli HADDADOU, Lexique du corps humain, 2003.| |
|005‑|Hocine ARBAOUI, Idurar ireqmanen (Sophonisbe), 2004.| |
|006‑|Slimane ZAMOUCHE, Inagan, 2004.| |
|007‑|S. HACID & K. FERHOUH, Laṣel ittabaɛ laṣel akked : Tafunast igujilen, 2004.| |
|008‑|Y. AHMED ZAYED & R. KAHLOUCHE, Lexique des sciences de la terre et lexique animal, 2004.| |
|009‑|Lhadi BELLA, Lunǧa, 2004.| |
|010‑|Antoine de St EXUPERY, Le Petit Prince, 2004.|(Tasuqelt : Habib Allah MANSOURI, Ageldun amecṭuḥ)|
|011‑|Djamel HAMRI, Agerruj n teqbaylit, 2004.| |
|012‑|Ramdane OUSLIMANI, Akli ungif, 2004.| |
|013‑|Habib Allah MANSOURI, Amawal n tmaziɣt tatrart, 2004.| |
|014‑|Ali KHELFA, Angal n webrid, 2004.| |
|015‑|Halima AIT ALI TOUDERT, Ayen i ɣ-d-nnan gar yetran, 2004.| |
|016‑|Mouloud FERAOUN, Le fils du pauvre, 2004.|(Tasuqelt : Moussa OULD TALEB, Mmi-s n yigellil)|
|017‑|Mohand Akli HADDADOU, Recueil des prénoms amazighs, 2004.| |
|018‑|Nadia BENMOUHOUB, Tamacahut n Basɣar, 2004.| |
|019‑|Youcef MERAHI, Taqbaylit ass s wass, 2004.| |
|020‑|Abdelhafid KERROUCHE, Teɣzi n yiles, 2004.| |
|021‑|Ahmed HAMADOUCHE, Tiɣri n umsedrar, 2004.| |
|022‑|Slimane BELHARET, Awal ɣef wawal, 2005.| |
|023‑|Madjid SI MOHAMDI, Afus seg-m, 2005.| |
|024‑|Abdellah HAMANE, Merwas di lberj n yiṭij - aḥric I, 2005.| |
|025‑|Collectif, Tibḥirt n yimedyazen, 2005.| |
|026‑|Mourad ZIMU, Tikli, 2005.| |
|027‑|Tayeb DJELLAL, Si tinfusin n umaḍal, 2005.| |
|028‑|Yahia AIT YAHIATENE, Faḍma n Summer, 2006.| |

1. Abdellah HAMANE, Merwas di lberj n yiṭij - aḥric II, 2006.
2. Lounes BENREJDAL, Tamacahut n bu Yedmim, 2006.
3. Meziane U MUH, Tamacahut n umeksa, 2006.
4. Abdellah ARKOUB, Nnig wurfan, 2006.
5. Ali MAKOUR, Ḥmed n ugellid, 2006.
6. Y. BOULMA & S. ABDENBI, Am tmeqqunt n tjeǧǧigin, 2006.
7. Ali EL‑HADJEN, Tudert d usirem, 2006.
8. Hadjira OUBACHIR, Uzzu n tayri, 2007.
9. Djamel BENAOUF, Di tmurt uɛekki, 2007.
10. Said IAMRACHE, Timenna n Saɛid Iɛemrac, 2007.
11. Mohamed MEDJDOUB, Baba Carlu, 2007.
12. Nadia BENMOUHOUB, Tafunast igujilen, 2007.
13. Ali MOKRANI, Agama s tugniwin, 2007.
14. Fatma ELKOUCHA, Tamedyazt n Yasmin, 2007.
15. Naima HADJOU, Amennuɣ n tudert-iw, 2007.
16. Hocine LAOUES, Gar umqadmu d umnelti, 2007.
17. Omar KHAYAM, Rubaɛiyyat, 2007.
18. (Tasuqelt : Abdellah HAMANE, Rubaɛiyyat)
19. Ferdinand DUCHENE, Tamilla, 2007.
20. (Tasuqelt : Habib Allah MANSOURI, Tamilla)
21. Slimane ZAMOUCHE, Agellil akk d ineffuten yelhan, 2007.
22. Djamel HAMRI, Anadi di tmedyazt, 2007.
23. Khaled FERHOUH, Ḥku-yaɣ-d tamacahut, 2007.
24. Lhadi BELLA, Awal d usefru, 2007.
25. Omar DAHMOUNE, Agu, 2007.
26. SOPHOCLE, Antigone, 2007.
27. (Tasuqelt : Yahia AIT YAHIATENE, Untigun)
28. Ahmed HAMADOUCHE, Inzan tiqsiḍin, 2007.
29. Ouiza GRAINE, Isefra n tmaziɣt, 2007.
30. Lounès BENREJDAL, Inzan n teqbaylit, 2007.
31. Akli OUTAMAZIRT, Targit, 2008.
32. Mohamed Salah OUNISSI, Tametna n umenzu, 2008.
33. Ramdane ABDENBI, Anagi, 2008.
34. Ramdane LASHEB, Ccna n tlawin ɣef ṭṭrad 54/62, 2008.
35. Said CHEMAKH, Ger zik d tura, 2008.
36. Tiddukla Yusef u Qasi ‑ Si Muḥend u Mḥend, Tafaska n tmedyazt-1, 2008.
37. Sadi DOURMANE, Abrid n tudert-iw, 2008.
38. Dahbia AMOUR, Tudert s tmedyazt, 2009.
# 064

TANASLIT, Akli n tayri, 2009.

# 065

Djaffar CHIBANI, Ddeqs-nneɣ, 2009.

# 066

Belkacem IHIDJATEN, Iṭij asemmaḍ, 2009.

# 067

Abdellah HAMANE, Tisri n tayri, 2009.

# 068

Said ABDELLI, Tidwirin, 2009.

# 069

Said ZANOUN, Bururu yeḥya-d, 2009.

# 070

U LAMARA, Tullianum, taggara n Yugurten, 2009.

# 071

Tiddukla Yusef u Qasi - Si Muḥend u Mḥend, Tafaska n tmedyazt-2, 2009.

# 072

Chabane OULAMARA, Azamul n tmusni, 2010.

# 073

Mehenna SEHRANE, Awal ɣef yiɣersiwen, 2010.

# 074

Mohand Ouali KEZZAR, Tibratin, 2010.

# 075

R. OULHA, M. BOURIDANE, K. HOCINE, Tamellaḥt n Belɛeggal, 2010.

# 076

Mohamed Zakaria BENRAMDANE, Iɣsan s teqbaylit, 2010.

# 077

M. DJEGHALI, S. SELLAH, Amawal n yiɣersiwen n yilel, 2010.

# 078

Abdellah HAMANE, Tawaɣit n tayri, 2011.

# 079

Rosa CHELLI, Itran, leḥzen, tirga, asirem, 2011.

# 080

Collectif, Amezgun s tmaziɣt, 2011.

# 081

Islam BESSACI, Azal n tayri, 2011.

# 082

Dahbia AMOUR, Tiɣri n wul, 2011.

# 083

Said DEBIANE, Ay irfiqen, 2011.

# 084

Youcef ACHOURI, Aklan n tayri, 2012.

# 085

Rabah BETTAHAR, Teffeɣ Fransa, 2012.

# 086

Hamou AMARENE, Ula deg wawal, 2012.

# 087

Med-Zakaria BENRAMDANE, Amawal n waṭṭanen, 2012.

# 088

Abdellah HAMANE, Tudert-iw di tegrawla, 2012.

# 089

Boussad KEBIR, Awfus n tutlayt tamaziɣt, 2012.

# 090

Hocine LAOUES, Abuciḍan, 2012.

# 091

Kamel SI MOHAMED, Imsebriden n leryuf, 2013.

# 092

Abdelmalek AIT SI ABDELKADER, Tiɣri yeɣrin, 2013.

# 093

Louiza KANEB, 5 yulyu, 2013.

# 094

Mohand Amokrane ZIZI, Isefra i medden irkelli, 2013.

# 095

Arezki GRAÏNE, Isefra n Lḥaǧ Muḥend Saɛid, 2013.

# 096

Albert CAMUS, Misère de Kabylie, 2013. (Tasuqelt : Hocine HADID, Lḥif n tmurt n Leqbayel)

# 097

Malek HOUD, Timucuha akked temɛayin, 2013.

# 098

Mohamed Zakaria BENRAMDANE, Amawal azerfan, 2013.

# 099

Sadia BOUNADI, Gar yiḍelli d wass-a, 2013.
# Bibliography

1. Nadia BENAMAR, Ticraḍ.com, 2013.
2. Hacene HALOUANE, Tamekrust, 2014.
3. Igli n Tlelli, Aḥurif amezwaru deg tudert, 2014.
4. Meziane UMUH, Lesrar n yiḍ, 2014.
5. Mokrane CHIKHI, Akud ilem, 2014.
6. Rabah BOUCHENEB, Tacelhabt ur yessin, 2014.
7. Mohand ABDESLAM, Asafu-Asefru, 2014.
8. Nassima d Sabrina HAMADOUCHE, Akeǧǧud n tjaddit, 2014.
9. Islam BESSACI, Daɛwessu n yimawlan, 2014.
10. Larbi YAHIOUN, Tayri n umedyaz, 2014.
11. VOLTAIRE, Zadig, 2014.

(Tasuqelt : Rabah BOUCHENEB, Zadig)

# Collection « Imenza-nneɣ »

1. Ramdane AT MANSOUR, Isefra n at zik, 2014.
2. Youssef NACIB, Ccna aṣufi s teqbaylit, 2014.

# Actes de colloques

1. Actes des journées d'étude sur La connaissance de l'histoire de l'Algérie, mars 1998.
2. Actes des journées d'étude sur L'enseignement de Tamazight, mai 1998.
3. Actes des journées d'étude sur Tamazight dans le système de la communication, juin 1998.
4. Actes des journées d’étude sur La réhabilitation de l’environnement culturel amazigh et sur tamazight dans l’environnement juridique, 2000.
5. Actes des séminaires sur la formation des enseignants de Tamazight et l'enseignement de la langue et de l'histoire amazighe, 2000.
6. Actes des journées d'étude sur Approche et étude sur l'amazighité, 2000/2001.
7. Actes du colloque sur Le mouvement national et la revendication amazighe, 2002.
8. Actes du colloque international sur Tamazight face aux défis de la modernité, 2002.
# Actes du colloque : Identité, langue et Etat, 2003

# Actes du colloque : La permanence de l'architecture amazighe et l'évolution des cités en Algérie, 2003

# Actes des stages de perfectionnement pour les enseignants de tamazight, mars 2004

# Actes du stage de perfectionnement des enseignants de la langue amazighe, 30/31 mars 2004

# Actes du Colloque : Le passage à l'écrit des langues et cultures de tradition orale, le cas de Tamazight, 2004

(Voir « Timmuzgha » N°13)

# Actes du Colloque : La littérature amazighe : de l'oralité à l'écrit, 2005

(Voir « Timmuzgha » N°14)

# Actes du colloque sur Le patrimoine culturel immatériel amazigh, 2005

# Actes du Colloque : Tamazight dans les médias et à l'école : hypofonctionnalité et usages du lexique, 2006

(Voir « Timmuzgha » N°15)

# Actes des Journées d'étude sur l’enseignement de Tamazight, Région Est, 2006

# Actes de la Genèse de l’enseignement de Tamazight depuis le XIXème siècle, 2006

# Actes du Stage de perfectionnement pour les enseignants du primaire, 2006

# Actes du colloque sur Le libyco-berbère ou le Tifinagh ; de l'authenticité à l'usage pratique, 2007

# Actes du colloque : L’apport des amazighs à la civilisation universelle, 2008

# Actes du colloque sur La standardisation de l’écriture amazighe, 2010

# Actes du colloque sur Les Royaumes amazighs de la période musulmane, 2010

# Actes du colloque sur Le Royaume de Koukou, 2010

# Actes du colloque, Aslugen n tira n tmaziɣt, 2012

# Actes du colloque sur Pierre Bourdieu et l’Algérie, 2012
# Revue « Timmuzgha »

Revue d'études amazighes du Haut Commissariat à l'Amazighité :

- N°1, avril 1999
- N°22, janvier 2011
- N°10, octobre 2004, Spécial Mohya, Entretien
- N°12, décembre 2006, Tajmilt i Si Muḥend u Mḥend
- N° spécial en Tamazight :

# Revue « Tamaziɣt tura »

Revue en Tamazight du Haut Commissariat à l'Amazighité :

- N°1, janvier 2009
- N°12, janvier 2014

# Autres publications

|001|Chafik MOHAMED, Aperçu sur trente trois siècles de l'histoire des imazighènes, 1997|
|---|---|
|002|Annuaire des associations culturelles amazighes, 2000|
|003|Idir El‑Watani, L'Algérie libre vivra, 2001|
|004|Mohand Oulhadj LACEB, La phonologie générative du kabyle : l'emphase et son harmonie. Tome1, Histoire et fondements d'un débat argumentaire, 2007|
|005|Mohand Oulhadj LACEB, La phonologie générative du kabyle : l'emphase et son harmonie. Tome2, Analyse et représentation phonologique, 2007|
|006|Collectif, Mouloud FERAOUN, Evocation, Actes du Colloque, 2008|
|007|Catalogue des publications du HCA, 2008|
|008|Catalogue des publications du HCA, 2009|
|009|Boudjema AZIRI, Néologismes et calques dans les médias amazighs, 2009|
|010|Mohand Idir AIT AMRANE, Ekker a mmis oumazigh, 2010 (Tasuqelt : Mohand Oubelkacem KHEDDAM, Kker a mmi-s umaziɣ)|
|011|Agenda de poche, 2012|

# Consultings

1. Kamel BOUAMARA, Nekni d wiyiḍ, 1998.
2. Mouloud FERAOUN, Jours de Kabylie, 1999. (Tasuqelt : Kamel BOUAMARA, Ussan di tmurt)
3. Nora TIGZIRI ‑ Amar NABTI, Etude sur « L'enseignement de la langue amazighe : bilan et perspectives », 2000.
4. Mohand Akli HADDADOU, Dictionnaire des racines berbères communes, 2006/2007.
5. Abdellah NOUH, Glossaire du vocabulaire commun au Kabyle et au Mozabite, 2006/2007.
6. Sadaq BENDALI, Awfus amaynut n tutlayt tamaziɣt, 2007.
7. M'hammed DJELLAOUI, Tiwsatin timensayin n tesrit taqbaylit, 2007.
8. Kamel BOUAMARA, Amawal n tunuɣin n tesnukyest, 2007.
9. Moussa IMARAZENE, Manuel de syntaxe berbère, 2007.
10. M'hammed DJELLAOUI, Tiwsatin timensayin n tmedyazt taqbaylit, 2007.
11. Moussa IMARAZENE, Timɛayin n leqbayel, 2007.
12. Nora BELGASMIA, L'expression écrite en tamazight, 2007.
13. Mouloud LOUNAOUCI, Projet de création d’un Centre de terminologie amazighe, TERAMA, 2007.
14. Zahir MEKSEM, Isuraz n usezdi d tenmeẓla taḍrisant n tmaziɣt : asnekwu d tesleḍt, 2008.
15. Mohammed Brahim SALHI, La tariqa Rahmaniya : de l’avènement à l’insurrection de 1871, 2008.
16. Fakihani TIBERMACINE, Tanast u kajjuf, 2009.
17. Mohand Akli HADDADOU, Introduction à la littérature berbère, 2009.
18. M'hammed DJELLAOUI, تطور الشعر القبائلي و خصائصه, Tome1, 2009.
19. M'hammed DJELLAOUI, تطور الشعر القبائلي و خصائصه, Tome2, 2010.
20. Zahir MEKSEM, Tisekkiwin n yiḍrisen, tagmert d tesleḍt, 2010.
21. Mohand MAHRAZI, Lexique de didactique et des sciences du langage, 2013.
22. Lamri BENGASMIA, )الشاوية( مبادئ في الصوتيات األمازيغية, 2013.
# Coédition

# ANEP

|001|Iddir AMARA, Les inscriptions alphabétiques amazighes d'Algérie, 2006.|
|---|---|
|002|Kemal STITI, Fascicule des inscriptions libyques gravées et peintes de la grande Kabylie, 2006.|
|003|Mohand Akli SALHI, Amawal n tsekla, 2006.|
|004|O. KERDJA & A. MEGHNEM, Amawal amecṭuḥ n ugama, 2006.|

# ENAG

|001|Mohand Akli HADDADOU, Glossaire des termes employés dans la toponymie algérienne, 2011.|
|---|---|
|002|Mohand Akli HADDADOU, Précis de lexicologie amazighe, 2011.|
|003|Mohand Akli SALHI, Poésie traditionnelle féminine de Kabylie, 2011.|
|004|Mohand Akli SALHI, Etudes de littérature Kabyle, 2011.|
|005|Habib‑Allah MANSOURI, La Kabylie dans les écrits français du XIXe siècle, 2011.|
|006|Mohand MAHRAZI, Dictionnaire d’électrotechnique Français-Tamazight, 2011.|
|007|A. NOUH‑MEFNOUNE & B. ABDESSALAM, Dictionnaire Mozabite-Français, 2011.|

# Cet ouvrage est publié dans le cadre de la Collection “Idlisen-nneɣ”

Initiée par la Direction de la Promotion Culturelle du Haut Commissariat à l'Amazighité

© Tous droits réservés

Conception et PAO : 2014

Dépôt Légal : 3999‑2014

ISBN : 978‑9961‑789‑84‑1

HCA ‑ 19, Avenue Mustapha El‑Ouali (ex. Claude Debussy), Alger

Tél : 021‑64‑29‑10 / 11 ‑ Fax : 021‑63‑59‑05

B.P. 400, 16070, El‑Mouradia, Alger

sg@hca‑dz.org

action.culturelle@hca‑dz.org / edition@hca‑dz.org

www.hca‑dz.org
# LE MONTAGNARD

# IMPRIMERIE

Éditions

Achève d'imprimer sur les presses de Le Montagnard

Alger

Tel : 0558‑30‑92‑42

Fax : 021‑86‑50‑05

e‑mail : imprimerie.edition‑montagnard@hotmail.fr
# Akud ilem

# Mokrane CHIKHI

Tas ulamma yen-d aselmad di nerna ueewwiq deg uqerru tesdawit n Bgayet, n Muhend am tsirit-is d anermas deg Aymis Imaziven yakan, maca tikelt-a 11 "La Depeche de yeqsed-d ad yaru Yufa-d d n ayen ilaqen fell-as ad t-yex- Kabylie" _

Yura atasnyidrisen akked tulli-dem, acku tira tella deg sin 1 d-yeffven yakan deg yidammen-is, Yas yezra tesvunin yecban "Tamazivt agdud-is macci d win 1 tura n Usqamu Unnig n yessebvasen at Tira. Nutni Timmuzya.

seg zik-nsen tthummun kan, yalyiwendeg acu iyelletha, teddun kan ur zrin Sanida, armi id-gran ass-a d iceqfan wa uryemeaba d wa.

Ladva d taneggarut-a i yese ewqen atas Muhend imi tifrat-is d ayen iweeren. Yen-na-yas yiwet n tikelt "Limer ahat S lebead n tutlayin-nniden i S ttaruv, tili wissen tiktiwin-iw Ur yettnuz ara clY ttwavrant, ttwagzant akken ilaq Meena aya tra ma d Non destine a Ia vente amyaru i Iliv ma macci S tutlayt-a nugdud?

Tugna n tduli Tesea bab-is
9 1l7 8 9 9 6 1 Il 7 8 9 8 4 1
HC.A 19, avenue Mustapha El-Ouali (ex. Debussy) Alger: Mxi'UlJI &has @r 19 T& &lt;

B.P 400, 16070, El-Mouradia, Alger: Mxi.414k.16070 400 + &

Tel 021 64 29 10/11 Fax 021 63 59 05

sg@hca-dz.org

action culturelle@hca-dz.org edition@hca-dz org

Site Web www.hca-dz.org
