Liḥala n tmeṭṭut, yugi-tt uqjun.
Asmi tebda ddunit, nnan-as i uqjun: ɛeddi ad teqneḍ d tmeṭṭut: ayen texdem
taleqqimt a wer tili. Ttif-iyi lkemca u kmec wala imcac ad fell-i gezzren.
Ttif-iyi ad fkeɣtaḍat deg useglef wala ad ɛnuɣliḥala n tmeṭṭut.
Ccɣel n urgaz iḥemmel-it Rebbi. Yesɛa aqerru, yecbeḥ am netta. Ma d ccɣel n
tmeṭṭut, yerba-t Rebbi: ad txebbeḍ am yizi deg yiɣi, sdaxel ur teɛdil ara, s
ufella ur d-iban ara. D asnunnec n wass-a d win n uzekka. ḥaca ma tesla i ssut
n llir d umendayer. Imir-en leɛqel-is icac, yedda d at ccac. Ass-nni inint-as
Yiwwas n zzhu nettalas-as-t;
Yiwwas n lmut yettalas-aɣ-t.
Argaz d targa, tameṭṭut d tamda.
Asmi i d-ilul urgaz fell-as i yebdded ccna. Axxam-nni a t-iɛmer. Ad ixemmel
i lekmam-is, a sen-d-yessis aɣrum. Yewɛer lḥif n urgaz: amcum d win ur t-nesɛi. Argaz, xas dir-it, d taseṭṭa n uɛdaw.
Argaz yeṭṭammaɛ di Rebbi;
Tameṭṭut teṭṭammaɛ deg urgaz.
Argaz d uskum i  ɣer ttɛelliqent tqecwalin. Yessekcam-d am temsikrart  4
;  ɣer-s i skaden at uxxam mi d-yekcem deg yimi n tewwurt; ad d-iɛebbi am
tissist di lerbaḥ d lecbaḥ. Ccɣel n tzizwit, anda yella rrbeḥ a t-id-yegmer s
Ayen ara d-yawi urgaz, tameṭṭut a s-teg leqrar, ad t-teẓmi, ad t-teɛser. D
tameṭṭut i s-yeqqaren: ečč cwiṭ, teǧǧeḍ cwiṭ, tessiẓeḍ am usafu. Yella wass-a,
yella uzekka, yella uẓekka. Ad yerḥem Rebbi wi i d-yeǧǧan, mačči d win
yeččan. Tameṭṭut iḥercen tga ddunit deg yixf n tulmut.
Ma d tin mu tseggem ddunit, tezmer i yiman-is. ḥaca timjeyyeḥt n tidi n urgaz.
Tinna, ma yedɛa-as ssbeḥ, tameddit a tt-yelqef. Lemmer a s-d-yesmaray
adrim si ssqef, kra ad iɛeddi si ṭṭaq, kra si tzuliɣt. Tenfel terga, tunef temda:
rrbeḥ ur d-iban ara. Ɣef wayagi i neqqar:
Ttif tameṭṭut iḥerrzen lemrafiɛ d
Wala tayuga ikerrzen.
Axxam ides s tmeṭṭut, berra yecbeḥ s urgaz. Ccɣel n berra,
yiɛenfiqen, d mmi-s n tmeṭṭut i ten-yettmagaren; lxedma n tfellaḥt d uɛlaf n
tyugiwin, anegzum n userɣu d walluy n ṭṭjur. Ma d axxam, n tmeṭṭut:
asmeqdec d wesqedwer d tsefqidin  ɣer lexla, ines. Argaz, ccɣel-is, “ha” kan
yefra. Wamma tameṭṭut, sebɛ yyam ur yefri ssuq-is.
Am wakken i s-neqqar:
D acu i tettefẓed, a wdiddi?
D llazuq n yilindi.
Zik, asmi i tella tegmat, dduklen watmaten, axxam yeččur d tinuḍin. Ulamma
ttemsedhunt, deg wulawen-nsent ulac zzhu:
Iga-yi baba leɣrur:
Ziɣaxxam yeččur d aziḍuḍ,
Tinuḍin am ẓẓerẓur.
Iḥun Rebbi, imɣaren ttin di lmendad. Tamɣart tamakkast, tettbelliz lecɣal:
yal ta tekrez s ṭṭerf-is. Ulac amyettkel. Ur ttaṭṭafent ara ccɣel d aɛbačču: s
timmi, ɛelli, a mmi! A nnger-ik, ay ul, anda ur llin yimɣaren, yal ṭṭaleb yaɣaqaleb:
Axxam ur nesɛi tamɣart,
Am urti ur nesɛi tadekkart.
Tura, ala win yeṭṭfen di nnif n Rebbi i mazal cwiṭ di tegmat n zik. Yal ṭṭir
yebna awdef-is. Argaz ad yeɛzel netta d tmeṭṭut-is. Nettat d tawḥiḍt, ur tesɛi
ara wi i ɣef ara tettkel. Ad texdem ass, ad ternu iḍ, ur tɛeyyu. Tečča, tufa;
taɛebbuḍt terwa; tadfert tella; taxriḍt tedfa. Teqqar-as kan:
Leɛtab, ṛwiɣ-t; lehna, ṛwiɣ-tt; acwari, fsiɣ-t.
Ccɣel n tmeṭṭut yettrebbin.
Tameṭṭut ur ilaq ad teṭṭes ard yali wass, neɣ ad teǧǧ iman-is ard iɛeddi uɛawdiw ddaw-as.
Segmi ara d-telli tiḍt-is, d nettat ddu tedduḍ, ur ttɣaman la ifassen-is wala
iḍarren-is: nṭel fettus, yali-d qejjir, alamma yesref fell-as yiḍ. Ulad akken,
tameṭṭut yettrebbin akken i tt-tettawi d azenneqnaq. Niɣyella deg wawal:
Seg wasmi urweɣ, ur swiɣaman zeddigen; ur ṭṭiseɣhani, ur d-kkireɣhani.
Tameṭṭut yettrebbin teɛteṛ; dɣa tin iwmi zzin yijlujal d yiberreɣḍen n lkanun.
A ten-terfed, a ten-tessers: ulad akken ur tɛedda. Neqqar: Tameṭṭut, asmi
ara terr tabniqt, a tt-terr i ddel: ad txedmeḍ i medden i bɣan, ad tgeḍ i wul ur yebɣi.
Aɛellem n lefjer, ad tesseḥmu aman ad tefk i yimɣaren ad ẓẓalen; ad terr i
lqahwa. Ad tezwir deg urgaz-is ad iruḥ  ɣer ccɣel-is. Ad tuɣal s arraw-is d
yimɣaren-is, a ten-tsellek di lqahwa. Sakin, bu leqraya a tt-yeɛnu, bu wurar
ad yezleɛbeḍ. Amɣar ameksur si tejmaɛt ar axxam yeɛna tiɣmert. Tamɣart, s
afus n dduḥ, la ccɣel la ɛmel, ḥaca llufan tesselqaḍ am uferruǧ.
Nettat, ur tettunzur ara: ad tsenni di lecɣal-is am ttesbiḥ. Txeddem axxam,
trennu lexla. Mmi-s terna-t d nnafila. Ad tleḥḥu ɣef yixf n tfednin. D asifer i
tessifir tikli ɣef udem n lqaɛa. Akken i s-qqaren: Tameṭṭut irebḥen yettrebbin,
yettaṭṭaf-itt s uzgen; yir meṭṭu ulac akk.
Ssbeḥ ad teḥweṣ ṭṭtrayer n uxxam: usawen, a ten-tezwi; iḍumman, a ten-tbellez; leḥwal, a ten-teslulec. Wigi akk i lmendad n mmi-s. Netta yaɣlḥal
yeɛya semmeḍ: ad t-tejmeɛ, a s-tefk ad yeṭṭeḍ, ad t-terr s amḍiq-is: ad yaf
dduḥ d alwawac, ibeḥnaq am tcemmaɛin, yekkes-asen wazzug d yikeɛruren.
Ad tezzerzer  ɣer tala, ad d-smeɛmeɛ tasebbalt n waman. Mi d-tuɣal si tala,
ad d-taf mmi-s la yeshurruy am yitbir. Ad teẓẓeg idmaren-is  ɣer lqaɛa ammer
tagdiḍt: a s-tefk ad yeṭṭeḍ.
Ad tɛeddi ad d-telhu d yimekli: ad tɛiwed lḥamu i lqut d-isebḥen. Mi d-yusa
urgaz-is d warraw-is, imɣaren zzin-d i lkanun, myal yiwen a s-tefk lḥeq-is. Ad
ččen ad swen; ad tellez akk deg-sen; ad tuɣal s iman-is, ad tekkes menẓer i
yuɛa wuccen iɣeẓẓ-itt.
Mmi-s, yufa-t-id lḥal yuki-d. Ad t-teddem, ad t-tessired. Am wakken i s-qqaren: Llufan am yiɣi n tɛewwajt: ma ur zeddig ara, ur d-yettak ara udi. Ad
t-tesbunneḍ s tattalt. Idmaren n yemma-s ttnujun: ad ineggeḥ am yizimer.
Icreq-as seg udunfu uyefki, yuɣal d aɣeddu. Ad t-terr  ɣer dduḥ, ad yeg tazaxixt.
Izeggen wass. D aḥwas i tḥewwes ccɣel-is iwakken ad tehdef tazuzift  ɣer lexla.
Tamɣart a s-tini: Ruḥ, a yelli, ad tesfeqdeḍ, ad ferrḥen yes-m iɛessasen n lexla.
A kem-yeẓẓu Rebbi s yixf, s bu lqaɛa.
Aceṭṭiḍ d ucuddu deg ufus-is, ad teṭṭef abrid-is  ɣer lexla. Ad tawi ul-is di
lkemca: tasa-s ɣef mmi-s ad treddeḥ. Ad d-tcudd tirint anect n uɣaref: mi tt-tenṭer, ad yenhez uxxam. Ad d-tas si lexla, ad txemmel ifassen-is, ad d-tini ha i
uwren, ad d-niwel awackan acraraq abraraq, d imleɣwi: xas wali  ɣer-s udem-ik. Ad yeww am lmerjan. A t-ččen at uxxam d imekli. Mmi-s di dduḥ,
tesselqeḍ-it temɣart. Iniɣem n ujenǧar deg ufus-is. Nini-as: tiskert tettrebbi
tiskert. Tiḥejjemt n uɣrum a tt-yesluddi: kra n wayen ara ykemmec llufan
s ufus-is, d lkun n tɛebbuḍt-is, d ddkir n ufud-is. A s-tekkes aɣummu, ad
yesṭuṭec, ad yettiẓẓif, ad yesfiṭṭij. D llufan d-ttrebbint lmalayek.
Ad tɛeddi s imensi. Ad terr tuggi, ad tezzi tiftalin. Ad d-tger irebbi n tqecrin
ssya, wayeḍ ssya. Lqut-nni ad d-yeḥliles. Am wakken ttemɛayarent tnuḍin, qqarent:
Yiwet teqqar-as: ifeɣ-kem tiḥerci,
Tayeḍ teqqar-as: ifeɣ-kem timessi.
Ad teddez amehraz n leɛqaqer: ad d-yenṭeḥ s azniq. D lawan i ɣef ara d-yas
win i ɣef tsebbel tafsut, terna ulad anebdu. Ad d-yaf axxam yebbuḥra, kulci
iseggem. Iseksuten n seksu derren ɣef udekkan,ɣummen. Tuggi nnig lkanun
la d-ttneḥniḥ d iraggen n lǧennet. Ad d-tagem lkanun s aceqquf ad yeflenṭez.
Ad tqeɛɛed aqejmur; ad tefreḍ ccnafer n lkanun ad ttaḍsan.
Axxam ad yeqqim d azenkuc. Ad tefk tiḍt-is akka d wakka: ad taf la iɣmer,
la aḥnac. Ad d-telhu d yiman-is: ad tellullec ad telwiwec: ad d-tettak ṭṭeyya
am lefnar ajdid.
Argaz yeffɣen tamdint yekcem tayeḍ, ur tezmireḍ ara ad t-tewteḍ s uɣebbar.
Am wakken i s-qqaren:
Mi ywala tiɣerɣert tenneḍ, Tamzurt temceḍ,
Argaz mačči deg i yesseḍ.
Ur yettnadi ara ɣef lkaɛuf, ula sani i yessirem. Ma yefreḥ deg uxxam-is, ad d-iɛebbi am tissist, ad d-ẓẓgen  ɣer yiwen n uqbuc: ulac tanafa am tinna.
Argaz ad d-yekcem. Si tewwurt n ufrag, ad yebdu lqecc-is la yettaḍsa; tuyat-is ad ttafgent si lferḥ. Ad d-yesked akka, kulci ad yeflali; ad yesked akka, kulci
ad yirriq. Ad d-yaf theyya-as aman ad yessired. A s-tefk iss ara yesseḥmu
taɛebbuḍt-is. A s-d-terfed mmi-s am uguglu n wulli, ad t-tessers deg yirebbi-s.
Ad yefreḥ wul-is. Yeccedha mmi-s: kra yekka wass ur t-yeṭṭif.
Arrac zzin i lkanun ad sseḥmun. Imɣaren d mmi-tsen zzin i lkanun, rban-d
tamecṭuḥt d tmeqrant: sked ansi ur tt-id-wwin. Amɣar la s-d-yekkat i mmi-s
s lemɛun ɣef wayen iɛeddan; yettḥezzib-as i wayen d-iteddun, netta tejna-t ddunit.
Argaz, mi yebda lehdur d baba-s, tameṭṭut a s-d-tekkes llufan, ad t-tessedhu,
ad t-tesfeɛlellec, ad t-tesseɛyu iwakken a s-yefk lehna i yiḍ. Ad d-tettak
tameẓẓuɣt-is  ɣer lehdur: llan iggad tt-inefɛen ulad nettat ɣef leḥkar n ddunit.
Mi fukken, ad tefk aqcic i temɣart, a sen-d-tesseḥmu imensi. Ad tezwir deg
ileqmen mačči d iseggasen. Sakin, mi fukken, yal yiwen ad t-tawi ad yeṭṭes:
ɛyan, aṭas i yuraren deg uzal, a tt-wwten ɣef yiwet n tinzert.
Ad tuɣal s irgazen. Ma d amɣar ad yeglu yes-s: ass-a yella, azekka ulac-it. Ma
d argaz, ur tt-yettak ara lmil i lmil. A s-tefk tiremt yeḥman idehnen, idellun s
afud, ad yezdi lqedd-is i lxedma. Am wakken i s-qqaren: argaz n yir meṭṭu,
ḍegger-it s aqabuc.
Mi fukken, ad aẓent nettat d temɣart-is. Tamɣart ad tečč cwiṭ ilmend-is, a s-tini: Nekk, ḥendulleh, ṛwiɣ. Ma d kem, ur ttɛanad ara deg-i. Kem meẓẓiyeḍ,
tessuṭṭuḍeḍ. Sin d aterras i yjebbden deg-m.
Deg wass n ddurt, mi ara beddlen imensi, tfukk-asen faruq, a s-yini urgaz-is:
A mender, ma teǧǧiḍ i yiman-im? D taɛebbuḍt tesɛiḍ i sɛiɣ: am wakken
qqaren, ayen tebɣiḍ i bɣiɣ, ay amuḍin; ma d aṭṭan, Rebbi a k-yecfu. A s-tini:
Yečča lmal, yefreḥ bab-is.
Miɣnan imensi, ad tejmeɛ leḥwal, ad tenneḍ tiɣerɣert, ad tuɣal ad d-heyyi usu
i yimɣaren-is. Mmi-s, la tettfa tqemmuct-is: la yettqundul. Ad t-tejmeɛ, ad t-terbu, a s-tefk ad yeṭṭeḍ.
Argaz-is yuɣlḥal yuli: mačči deg yiwen n uxxam ara mruffasen. Tamɣart a s-tini: Kker, awi-t di lehna-s s amḍiq-is ad yesmed tanafa. Fiḥel ma yesɛedda
tanafa deg yirebbi-m.
Ad tessers aɛeqqa n lemleḥɣef yedmaren n mmi-s. Tafrut n ddkir akked tsafut
deg ufus-is, tameṭṭut ad teffeɣ. Ad tɛewwed di sebɛa u sebɛin n lejnun; ur
tettɛewwid di lmalayek yettrebbin mmi-s. Ad terr mmi-s  ɣer dduḥ  ɣer tama-s, a s-tini: Zwiremt, a lmalayek, ar dduḥ: afus-iw yeffeɣ-it, wagi-nkent ikcem-it.
Ad t-teǧǧ di ddemma n Rebbi; ad teṭṭes ad testeɛfu. Ulad akken, ur terkid
ara tasa-s ard yali wass. Ha kan, ad d-tefriwes am win ara d-yeɣlin ɣef tezdayt.
Ad tedlu ɣef mmi-s ma ur t-yuɣwara. A s-tefk ad yeṭṭeḍ, ad yuɣal s iḍes.
Tameṭṭut yettrebbin yerna thebber ɣef uxxam n lwacul, tekkat tettɛeddi di
lecɣal-is bḥal aterras: ur tesɛi aɣfal. Kra yekka wass, d irideḥ d usudu: yettak-itt umendayer i ccḍeḥ. Ɣef wayagi i neqqar:
Wi ibɣan ssabqa iɣennen,
Yefk adrim, yeǧǧ axemmem.
Ma d tameṭṭut yezzuhnunen, neɣ tin yettruḥun si tewwurt n ddiba  ɣer tin nɣriba:
Ka d ssbati, ka d nnhati,
Ad iwet wass iɛeddi.
Tinna tesfillit i ccum d laẓ s axxam-is. Neqqar: Temeṭṭut ur nekfi ara ccɣel-is, 
ur nuɛi ara iman-is , xas a tt-yetlef urgaz-is.
Irideḥ d ddriz n uxxam.
Lmut d lqut d lferḍ: yella deg wawal:
Rebbi yettalas-aɣlmut,
Nekkni nettalas-as lqut.
Sebḥan-k, a Rebbi, ay isem-ik. Kulci tefkiḍ-aɣ-t-id s mebla cceḥḥa. ṭṭjur
nnefḍasent s lfakya, yal ta di lweqt-is. Tamurt tehbel s nneɛma-s ar teḥcict-is.
Iduynan d lexlawi d tẓegwa ur xlin ara, aksum iɛum. Mreḥba s tikci-s iss yerwa
lɛebd-is yerna lmal-is.
iɣ-t-itekksen d nneɛma, dɣa ma nerna
ur tt-yewwiḍ wara. Nnzaf n laẓ, aksum:
Ur nuɣal d lewḥuc n lexla,
Itetten amɛic d azegza:
Nekkni ḥaca ma nɛetteb yewwa …
Asewwi d ddriz d ccɣel n tmeṭṭut. Tin iwmi yezzi lwacul, ccɣel yefk-itt i wayeḍ:
d ayen kan i d ccɣel-is. Anebdu d tegrest, ddriz yiwen-is. Mgarradent
lemwakel: ccetwa d ayen yeḥman; anebdu, d ayen semmḍen d-iḥeyyun iẓuran. Neqqar:
Di ccetwa, a wi iččan d yiwen, ad yeṭṭes d meyya;
Anebdu, a wi iččan d meyya, ad yeṭṭes d yiwen.
Lqut n yal ass.
Yella deg wawal: kulci iḥezzen: ala aɛebbuḍ ur iḥezzen, ur ixezzen. Aɛebbuḍ
am tesraft, neɣ am yilel iwmi lqay yider-is. Aɛebbuḍ am tcekkart: ma ur
teččur ur tettadded.
D cceḥḥa i yebḍan tiram. Akken ttiɣzifen wussan i ttnernint tram. Yebrir bu
wussan d idurar, d bu sebɛa n tnila d bu sebɛa n lecɣal:
Ad tetteḍ, ur trewwuḍ;
Ad txeddmeḍ, ur tɛeyyuḍ.
Lawan-nni, ur nezmir ara a nesber si tremt  ɣer tayeḍ, si lqahwa ar lefḍur, si
lefḍur ar yimekli, seg yimekli ar yimensi. Win d-tuli tkurt n laẓ irǧem-it s wayen
yellan. Winna ur s-nteg ara tiremt: ayen nufa, a s-t-nesɣendef, ad iruḥ d uffir. Neqqar:
Tiram akken mgarradent deg yisem i mgarradent di nnwal. Am wakken i s-qqaren: yal tiremt s lbenna-s. Anda ttilin yirgazen, yal tiremt tettaṭṭaf afus.
Irgazen akken reffden tiẓayanin
Ara ččen tiẓidanin.
Ur ten-nettak ara i yimzegren, ur ten-nekkat ara s ubeqqa neɣ s uɣebbar:
meḥsub, ur sen-tekkes ara tiremt. Ilaq a sen-tbeddleḍ tiram, mačči d lebda
yiwet n tremt. Ur sen-d-nettak ara yir lqut. Am wakken i s-qqaren ɣef yir meṭṭu,
lqut-is ifuḥ d amurḍus: wi i t-yeččan ad yaḍen isus:
A nna Smina, at tburrẓin,
Yettarran irden d timẓin.
Lqut n urgaz yettrusu s afud. D lqut meqnuɛen: wesmelleh u lḥemdulleh, di cwiṭ yerwa.
Ma d tilawin, ur ttarrant ara aman d asawen. Akken i sent-d-truḥ teswiḥt,
a s-ruḥent. Ulad argaz, ma ur d-yewwi ara, tameddit ula i d-yessuter ara:
yedma fell-as. ḥaca ma yemlal-d lalla-s n tullas: a s-teg yella ula deg wulac.
Ma d argaz iwmi d-yezzi Rebbi s wudem, yenna-as anɛam, ḥaca ayen tebɣiḍ
ay ul: kra n wayen ɣef i tḍal tiḍt-is a s-d-yini xmett s axxam-is.
Ssbuḥ-nneɣ ɣef lqahwa tacrift. Tesrus aqerru, tleddi-d ul. Ccɣel-is itbeɛ-it sser,
yekkat yettɛeddi. Asexleḍ-is am nettat, d lqut afessas yeddan d ufus: si
lemsemmen ar lexfaf ar lmeqruḍ ar tḥeddurt. Tameṭṭut iwmi ttaɣent awal
tfettusin-is, mi d-ddem awren, sani i s-yehwa tlewweḥ-it.
D lawan n lefḍur. Ayen ččan s imensi, ad t-tesseḥmu tmeṭṭut ssbeḥ nettat d
lwafen. Argaz axeddam, a s-d-tesseww timeqlellac, ayen fessusen d wayen
meqduden, gar tmellalin d leǧwazat d lemraqi d tcewwaḍin:
Acu i tebɣiḍ, a qelb-i?
D tacewwaḍt d wudi,
Neɣd seksu d uyefki?
Ula i d-nini f yikesman. Xas d abruy anect n uleqqaf, yettili kan i lbenna.
Dɣa, ma yerna bab-is ssyada, ad yečč inziz n tsekkurt: mi yečča ad iɣeẓ aḍad-is si lbenna.
Imekli d axbiz neɣ tamtunt neɣ awackan d ileɣwi. A s-ternu s wayen ara
yemmečč: aberbix n ṭumaṭac d yifelfel d tmellalin. Ma d tilawin, zeggent
ttmennint deg yisekfan d yifelfel d teqfalin d tbazinin.
yettrusun di tɛebbuḍt. D netta i yferrzen lecɣal: izgel-as snat n tram, imensi d lefḍur.
Abeddel n yimensi.
Abeddel n yimensi, ssaramenɣur-s at uxxam: ad yettɣiti Rebbi amsewweq,
netta ad yettɣiti lwacul.
Ssbeḥ ad d-kkren am lḥeǧǧaǧ. Tameṭṭut, leɛtab, tesɛa-t: ad tuɣal i ddunit-is
s wadda. Ayen yettmeččan tura d menwala, zik d win i t-ssewway mucaɛ i
ubeddel n yimensi. Ass n wass-agi, win deg i neɛya a nbeddel wayeḍ. Kkes-d
imensi n lehna n ddurt, ssefraḥen lwacul s uksum d-nefqen di ssuq ass-en.
Mi ara bdun lefsul, nettmagar tterkat d twuɣa araɣ-d-yennalen s uɣembabu
n ccyaḍ neɣ s usizzel n yidammen n tmezla.
Yennayer, tawwurt n useggas, d leɛwacer. Yeḥwaǧ leḥkar: ur iḥemmel ara wi
ara t-yesdumbsen s yidammen. Imensi n yennayer ur t-ittuqim ḥed deg wass-is: wa ad yezwir, wa ad yegri. Zellun iyuzaḍ neɣ iwtal. Ur tezzin asfel di
yennayer: yettusemma d asfel i lwacul merra: ad ččen deg-s akk iɛeyyalen n uxxam.
Amezwaru n tefsut, nessewway ṭṭajin d ccyaḍ n teɣrifin. Mi nečča nerwa, s
waman n tarda n leḥwal iwmi neqqar aman n umsenger n uweṭṭuf nettruccu
tiɣemmar n uxxam lemmer ad ffɣent tbulgiwin n uweṭṭuf. Nettɛellim amnar n
tewwurt s urekti, ad yerr akin tiwuɣa.
Imensi n unebdu nesserkam tiwzit iwakken ad ṭṭuqten waman, ad rekkmen
ama di lqaɛa ama deg yigenni.
Nettmagar leɛwacer s ddriz d nnwal, myal wa s imensi i s-ilaqen. Deg yiḍ-nni i
d-tezzin iɛessasen d lmaleyek, nteg-asen aɛeyyal-nsen, d lḥeq n wi ur neḥḍir.
Ur neǧǧi ara leḥwal ama deg uḥeddur d tmellalin ama di seksu d uksum. Taceɛbant.
Nesrusu-ten seddaw terbut. Azekka-nni ssbeḥ, nettaf-d lǧerra n tḍudac-nsen, yenɣes yemmečč.
Taceɛbant tzewwir di leɛwacer. Ass-nni i nessutur di Qessam ad aɣ-d yebḍu
rrbeḥ d lbext: A qessam lerzaq, efk-aɣi yrebḥen. Nesrusu-d sin n yimensawen
. Nessewway seksu d uksum; at lfuruḥ rennun aḥeddur d tmellalin; wiyaḍ
d aserkem neɣ tiḥbulin. Mi ara naẓ s imensi, yezzi-d Nnbi d lmalayek: nesrusu-asen i yiɣriben tijeɣlin d yimuren-nsen n tecriḥt; llan kan iɛeyyalen-nsen deg
uxxam. Win iwmi teččur teɣli-as tejɣelt seg ufus, aseggas ad teglu yes-s.
Iḍ n sebɛa u ɛecrin, ttrusunt-d lmalayek. Kra yekka yiḍ, ad ttcehhident ad
steɣfirent i lɣaci yewwi Rebbi d ubrid. Rsent-d ad kksent asadel i lumma.
Nessaɣay ticemmaɛin di tɣemmar d tɣilla. Tettceyyiḍ taddart timecreḍt
yettarran lemrar d twuɣa. D ssadaqa n uksum i yigellilen iwakken ad aɣ-yaweḍ remḍan nuẓam i Sidi Rebbi. Ma d idammen n tmezla, ad fergen
taddart d lɣaci-s. Ttarran akin lemḥellat. Nesrusu-d sin n yimensawen;
nessewway seksu d uksum; aḥeddur d tmellalin.
Taɛacurt,  ɣer-s i ssaramen medden merra, s umeqran s umecṭuḥ, s urgaz s
tmeṭṭut. Deg-s i ttilint zzerdat n lemrasi deg i ɛemmren ddiwan lakked
yigerwan. Nesrusu-d sin n yimensawen, imensi amecṭuḥ d yimensi ameqran.
Ass imensi amecṭuḥ, ssbeḥ, ssewwayent lxalat aḥeddur, ferrqent-t i warrac
ileḥḥun d tirebbuɛa, ttadden ɣef tewwura, cennun:
Ɛacur, ɛacur, efk-iyi aḥeddur:
A wen-yeǧǧ Rebbi abɣur,
Ma yella kra, neɣ a nruḥ …
Ur ten-id-yettarra ḥed akken: ttaken-asen-d lfal n uḥeddur d tmellalin. Ad
mmetren ar d-yeḥḍer lefḍur, dayen, ad bḍun deg waygar-asen ayen akken i jemɛen.
Azekka-nni tameddit, d imensi ameqran n tɣerḍin. Ssewwayen seksu d teɣruḍt
tayeffust n lɛid, rennun aḥeddur d tmellalin. Iɣes n telwaḥt n teɣruḍt s ufus neɣ s lmus i s-d-nezzuzuf aksum. Ur t-neggar ara s imi, ur nettsuḍu deg-s. D lebyina
d-sseknent lmalayek i Sidna Yebrahim lxalil,
icfeɛ-d Sidna Smaɛil. Trennu
lbaraka i lḥila n terkent; tesɛa ddwa i yal tamsalt: tneqqeḍ leɛyub, tessefsusuy tiyersi icudden.
Imensi n lmulud.
Ass-nni nessewway taḥrirt n Nnbi.
Ilul-d tameddit; ssbeḥ yefḍer fell-as.
Yemma-s d tarumit: yugi ad yeṭṭeḍ  ɣer-s. Qebban lesɛud: yurǧa taɛrabt
ḥlima. Ass-nni, tamehrazt n uwren, lukan a tt-fren di tiḍt-nsen, a tt-sewwen i yimensi n lmulud.
Mi nečča nerwa, tamɣart ad tessiɣtaftilt, a tt-tawi  ɣer teɛricrt n lufer; ad
terfed aɣummu i leḥwal n lexzin s nnuba, a sen-teslilew. Taɣruḍt n lɛid a tt-tesrusu fell-asen, teqqar-as:
A ferḥ-i, a ferḥ-i,
Ass-a d tameɣra n Nnbi:
Ferḥent lmalayek deg yigenni,
Rniɣulad nekkini.
Lḥila yeččuren, yeǧǧ-itt di ddemma n Rebbi,
Lḥila wer neččur, ččar-itt-id, a Rebbi.
Ayyur n remḍan.
Remḍan d bu lerbaḥ d bu leqzub.
Nteddu di lebɣi i tɛebbaḍ-nneɣ yuẓamen kra yekka wass, tuɣal-asent tadimt.
Iggad yettuẓumen remḍan, ur ilaq ara ad ččen ugar n wayen yečča igellil; mi
yekfa remḍan, ad sedqen. Akka i t-id-yeǧǧa Rebbi. Amerkanti ad yuẓum bac
ad iẓer liḥala ideg yella umeɣbun, yernu ad yerfed igellil. Maca lɣaci, tewwi-ten
zzedwa, qlil n wid yeddan d Rebbi. Axxam yesɛan irgazen ad sedqen di
remḍan ttsarif n tlata rebɛa n wayyuren, yal yiwen ayen ɣef i tḍal tṭeṭṭuct-is,
a t-id-awi tfettust-is.
Remḍan meqqer ccɣel-is mačči cwiṭɣef tlawin, maca d ttwab d lḥasanat akk.
Axxam n tnuḍin, xas tella tin ifettlen ɣef tayeḍ, teqqar-as temɣart: Aha kan,
a yelli, attan txatemt n Rebbi deg yimi-m. D ttwab.
Tiremt n ssbeḥ, xeddment-tt tlawin d abraz d tarda n leḥwal d yiɛruken.
Tiremt n tmeddit, ala ɣef nnwal d usewwi, ad ttheyyint lefḍur d ssḥur.
Mi yeɣli yiṭij, tameṭṭut tekfa asewwi, tderrec tagida si yal d zziga n wučči.
Amḍiq n lmakla d aberqaqac, iderrer am yiijeǧǧigen. Mi d-tedden, irgazen ad
ččaren tawwurt s uɣembabu n ddexxan d usneḥneḥ. Si tẓallit ar lefḍur yal
aḥertit yers-d. Myal yiwen d ayen i s-yehwan yezzwer-it: wa d lqahwa, wa d
ayefki, wa d ccerba. Sakin, iḍebsiyen wa sdeffir wa. Aksum yella kan deg
yiseqqiten n seksu d yal ssenf n ccerba d-yersen. Sakin d lexḍari, kra ara d-yewwen, leqhawi d yiyefkiten d nnwalat n rrqayeq n ssmid; rnu si ttmer ar
zlabiyya d lḥelwa.
Feḍren, ffɣen yirgazen. Tilawin ad uɣalent ɣef anect-n n leḥwal a ten-ssirdent.
Ɣef jjuǧ d lawan n ssḥur. Ad d-kkrent ad d-ɛǧeǧǧint ad bdunt asfuṛṛu n seksu
d zzbib. A t-id-neɣ lent ad yebbuḥru a t-dehnent s wudi aleqqaq n tɛewwajt.
A s-smirent di yemma-s iɣuraf n yikil yeswezwizen imi. A s-rnunt ticriḥin n
ukanaf neɣ tigeẓẓal d wulawen. Asegri n lfakya itekksen ccyaḍ i wul d tasa si
yal tiremt. Win yebɣan lqahwa d uyefki ad yengeḍ. Mi fukken, yal wa yuɣal s Lɛid tameẓyant.
usu-s ad yeṭṭes.
Ikfa remḍan. Yefsi Rebbi asadel i lumma-s. Azekka d lɛid tamecṭuḥt. Ɣer yiḍ,
mi ččan imensi, ad ktilent tlawin lfeḍra n yiɛeyyalen n uxxam irkel. Lawan i ɣef
d-ttnekkarent  ɣer ssḥur, a s-alsent lkil wis berdayen. Rennunt timehrazin i at
laxert, a tent-yefreq uɛeddal. Seg yimir-en, alamma yettnaɣyiḍ d wass, d
afraq n lfeḍra i yigellilen d yiggad yettadden ɣef tewwura.
Mazal tefrari tafat, meskud sellen lmeyytin i ssut n win ɛzizen, ad ruḥen ad d-ẓuren ad d-mmektin imawlan: ur ten-ttaǧǧan ara ad smiḍriɣen ɣef tɣemmar, ad ttuɣalen.
Yewwi-d ad yeddu urgaz n uxxam ad yeɛqel imawlan-is, a sen-icehhed, ad
yeẓẓal fell-asen. Ttawin-asen iḍellaɛen yeččuren s wayen ḥemmlen asmi i ten-tuɣddren; leqḍen-asen kra n wayen yettmeččan di remḍan: a t-bḍun i
yimeɣban ɣef yiẓekwan-nsen.
Aman d yiḍumman d leḥwal, ad frunt tlawin yid-sen lefjer. Ad cebbḥent, ad
reyysent. Ad xemlent i tgeltyam-nsent, ad rrent i lefḍur, d seksu d uksum. Ilaq
ad yeww uqbel ad bdun yimɣufar. Mi d imekli, ad aẓen at uxxam i tḥerrit. Mi Lɛid tameqrant.
fukken, ad ssekrent tlawin zzedwa n wurar di leǧwameɛ. I yimensi ad rrent i wayen fessusen.
Mucaɛ yisem-is  ɣer medden merra. Tilawin tekkent di ccedda d tteryis. Ladɣa
tin ara yernun ssuq n mmi-s. Acḥal n wussan d nnḍeḥ d weɣlaca, a s-teɛrek
aḥeddur d lemsemmen, a s-d-tawi si tḥuna ayen ẓiden d wayen yessedkan.
Ass n tterwiyya, ad slexsent ssbeḥ taraṭiwt n lɛid. A s-seḍrent lemleḥ, ma ulac
tecriḥt n ttḥeyya deg uxxam alamma tekcem-d tayeḍ.
Azekka-nni d ass n teswiqt. Ssbeḥ zik, ad qedcent i yimsewqen. Ass-nni i yetban
urgaz n yir meṭṭu. A sen-d-fkent iḍellaɛen n lqeḍyan d weɛwin n uqcic: a ten-ferqen i yiggad ara s-yesrebḥen ssuq. Mi suhlen, ad ɛeddint ad berzent axxam.
Ad niwlent iwackanen n uɣrum. Ad ɛedlent iẓeɣran ad tẓeddeḥ tmes arma usan-d yimsewqen.
Mi ara d-asen, ad slilwent mi ara d-yekk uqcic deg yimi n tewwurt. Aḍellaɛ deg
wwin aɛwin, ad yuɣal deg-s uqerru n uzger, ad yuɣal uqcic d aqerru n taddart.
Irgazen ad cellḥen ticriḥin, tilawin ad skenfent. Mi nnulent aqejmur ad
yerregreg d ifergeg; mi grent timcelḥin, a tt-yewqeɛɣawas.
Mi feḍren yirgazen, ad d-lhun d yiqerra, a ten-qeddren, ad ffɣen ad zhun ɣef
yiman-nsen. Ma d tilawin, ad fkent tunṭicin i tidak deg ččant lxir n warraw-nsen. Ad heyyint lḥilat i  ɣer ara ymelleḥ ikerri d yiṭenjiren i tḍewwart n uffwad-is. Ayen ilaqen akk a t-heyyint: mačči ar asmi ara d-ssiwlen yirgazen ad
kemzent deg qerra-nsent.
Mi fukkent, ad ẓurent leǧwameɛ, ad ssiɣent ticemmaɛin ad d-awint lbaraka.
A s-inint: Ay aɛessas, mačči d ul-iw i k-yeǧǧan. Ad qqimeɣa k-snekreɣtazwayt. Kulci yemla-ak-t Sidi Rebbi. Aql-aɣnettewḥed.
Ad uɣalent s asenqiqer-nsent. Ass-nni, ur ttnawalent ara imensi n seksu: kulci
iheyya: tiḥbulin d yiɣerman d yiḥedduren d ukanaf.
Azekka-nni ssbeḥ d lɛid n tmezla. Mazal tefrari tafat, ad awint ssadaqa n at
lkaxert, a ten-id-ẓurent. Ad d-uɣalent ad niwlent imekli, a t-id-swejdent deg
lawan-is: d seksuyat d yiqerra.
Si ṭṭhur d asawen i tǧuz ttḥeyya n Sidna Yebrahim. Iggad itewlen ad zlun
akraren ad ɛelqen imeslax. Tilawin ad waḍbent akk i wanect-n n yidim d
yikerciwen d yiḥedfan. Attaya lɛid n turin, a tilawin! Iqerra ad lexsen ad zelfen.
Ur ttnawalent ara imensi yettaṭṭafen afus: ad ssewwent ayen d-yetteqliliḥen
di lmerni: d tisiswa d wulawen.
Yemzel ikerri, lerbaḥ-is mazal fukken. Akanaf d-teǧǧa teswiqt, ttǧewwizen
yes-s lfaḍur. Yal ass, d imensi s yisem-is. Amezwaru d buzelluf. Azekka-nni d
ass n unegzum n yimeslax. Irgazen a ten-gezren, tilawin a ten-redḥent di
lemleḥ. Tifḥulin, a tent-bḍun d tiɛezlin i llufanat iwakken ur tent-ttfakkan ara
deg yiwwas: a tent-snunten. Tameddit n wass-en, d imensi n ccwa s yiɣsan n
yiberḍi d uffwad n yikerri. Ussan d-iteddun, ad ǧewzen cwiṭ cwiṭ di tɣessatin n
tɛedda am waḍu: a wi iddren ad as-nales.
Tameɣra d lmeyyet.
Ur yekfi ḥed iman-is di ddunit: ala Rebbi i yekfan iman-is. Neqqar:
Medden s medden:
Ala Rebbi i yemmden.
Tiwizi d lexyurat llan di tmurt-nneɣ si yemma-s n ddunit. Neqqar:
Ɛiwen-iyi, a k-ɛiwneɣ:
Zzwer-iyi lxir, a k-t-rreɣ;
Mačči d Rebbi a k-agadeɣ.
Tura a neḥmed Rebbi, yuli wass ɣef medden, yekfa uɛenfeq fell-asen. Tislit d
lmeyyet ur beddlen ur ttbeddilen; ddunit yes-sen i teɛmer, yes-sen ara texlu.
Wigi ur sɛin la zzux la nnif, ama ɣef umerkanti, ama ɣef uẓawali. Yella deg wawal:
Anta tuggi wer nefriḥ?
Anta tuggi wer neqriḥ?
Tislit d lmeyyet cebḥen s lɣaci:
Tislit telha s umhenni;
Lmeyyet yelha s umɛezzi.
Ddunit n Rebbi d tiwizi. Ttasen-d at lxir: lxir-agi d areṭṭal. Neqqar:
A mejjir, tajmilt tewweḍ:
Yewweḍ-d unebdu, a nfeyyeḍ.
uzlen-d izamaren. Aṭas n lɣaci i d-ttawi ẓẓyara n wudem lmeyyet. Yal tasurift
s lḥasanat, yernu ad d-nemmekti ass-nneɣ . Ur k-ngi ara tikellax: nelha-d deg-k, a n-lhun deg-neɣ.
Lawan n učči, kra n wanda yella lɣaci d-yemlaḥaqen ad ttaẓen d tiseqquma:
ad dehnen s ubuḍ n ubuyeddu neɣ ad seqqin s uɣenja seksu.
Anect-nni n terbutin ur ttsellikent ara sut uxxam: alamma s ufus gar yifassen.
Ur yettaǧǧa yiwen iman-is d awḥid: anda teḍruraḍ, nṭeq s ṭṭerf n yimi, kulci
ad yeddu d aqeffaf.
Di tmeɣriwin, neccdent sut uxxam: ruḥ sanda tenniḍ anɛam, a m-t-id-rrent.
Ttawint-d tiwiziwin; nutenti ccɣel-nsent d ccɣel n weɣlaca. Dɣa ras rreḥba n
uxxam ad teffeɣad tekcem, tiḍt-is ɣef nnḍer; ad teggar tamawt anda
tesnefsus agus, ad t-terr.
Ma yella d lmeyyet, sut uxxam ur ttnawalent ara. Sɛant tid d-inecden iman-nsent s yiman-nsent, ttruḥunt-d anda ruḥent. Akken, neqqar: anda terziḍ ad
talseḍ. Tameṭṭut iwmi tejreḥ tasa-s, nini-as:
Ruḥ ad telhuḍ d lwali:
D ddnub ma tqeddceḍ i nnɛi.
Ma d tameṭṭut yettṛayen, yebḍa ccɣel-is: lid-is  ɣer tuddma, lid-is s ameǧǧed.
Ssadaqa n at laxert.
Ttnawalent tlawin i yat nnig wakal;
Ur ttaǧǧant ara at ddaw wakal.
At laxert ḥemmlen ad sriḥen iraggen n lqut n uxxam-nsen. Ur ten-nḥeqqer ara,
ur ten-nettaǧǧa ara d imeglaz.
Mi ara d-ḥeḍrent leɛwacer, nettak-asen amur-nsen, ma ulac ad leḥḥun ttrun
ɣef tnebḍaḍin, ad uɣalen menhu mexsus. Amarezg n win i d-yeǧǧan win n
tasa. Ayen yettmenni di ddunit, a s-t-yessiweḍ s aẓekka-s. Ay ameɣbun, a win
wer d-neǧǧi lwali: ad yaf tiwwura medlent: kulci d asemmaḍ, la tafat la
ddexxan. Ad d-yesmiḍriɣ; mi yɛellem lefjer, ad yuɣal yesḥiṭṭic deg yimeṭṭawen.
Nettseddiq-asen i at laxert ayen ttmennin d wayen ḥemmlen di ddunit. Mi
sen-t-nefreq i yigellilen s ufella n yiẓekwan, a ten-yaweḍ d aḥmayan kan akken
yettfuṛṛu. A sen-t-yefreq ugellid n leɛdel akken llan irkelli, a sen-t-yessers ɣef yidis ayeffus.
Ulac wi i ytetten taḥlalt am at laxert. Myal yiwen i t-yettawḍen d tacrik d
ṭṭayhu. Nessawway-asen tarkent d-ikeččmen di tidi n uxxam-nsen. Ma yexleḍ
ulad abruy n lemleḥ di lqut, ama n lǧar, ama n uẓar, ama n uḍewwal, ad d-mferǧiǧwen, a s-m-jajin. Yal yiwen a s-yekkes tagella-s: mtataɛen-d ɣef wulac.
Mi ara neɣ fel ɣef at laxert-nneɣ , yili nutni bɣan ssadaqa, ttawḍen-d di tirga
neɣ ttferfiren-d d iferṭeṭṭa, ad ttezzin tennḍen i uxxam. Ma bedden-dɣur-neɣ di targit, nesfuḥu-asen ccyaḍ neɣ rrki. Ma d rruḥ d-itezzin ɣef teftilt, nteww-as tarɣaḍt mm leffar lakked uksum, neɣ lqahwa n lkeɛba crifa. A ten-yaweḍ
ɣef umnar n tewwurt neɣɣef tmedlin n yiẓekwan.
yettɣunfun ayen yeɛnan at laxert, asmi ara d-tas mm lḥeq, a s-yefk amur-is a
t-yegzer d azegzaw.
Mi ara wwḍen telt yyam segmi yemmut walbeɛḍ, ayen yeǧǧa ur t-id-yenni ara
s leɣlala n wul-is, a t-id-yini deg usensi. Sseg-s akin yeṭṭamaɛ ad d-yuɣal  ɣer
ddunit: ur irekked alamma yewweḍ wayyur. Ass-en, ad yerɛiɛec am yixf yekksen.
Ma nebɣa a t-id-nessenṭeq, a nruḥ  ɣer temsensit. Tameddit n wass, a nẓur
aẓekka-s, a s-nɛeyyen. Mi newweḍɣur-s, a s-nessuter ayen yesgumren
ulawen-nneɣ , nini-as: Nɛer  ɣer temdint n lḥeq, anda fettun s lḥeq.
A nessens tamellalt nnig uqerru-s, a s-nini: Atta tmellalt, a k-tt-id-fkeɣ. Aɣ-d-neṭqeḍ ḥaca s wussan imellalen. Azekka ssbeḥ, mi nɛedda, a k-nessiwel, tbeɛ-aɣ-n.
Azekka-nni ssbeḥ, a nruḥ  ɣer temsensitt. Nekkni a nleḥḥu, rruḥ ileḥḥu-n. Mi
newweḍ, ur d-ikeččem ara leɛḍam n temsensit alamma teɛreḍ tagella d
lemleḥ n uxxam-is. Ma yella kra i s-yehwan, a t-id-yessuter. Mi d-newweḍ s
axxam, a s-d-nessew. Ma ur d-yessuter ara, ar d-naweḍ a s-d-nawi taffaḍt: a
tt-neg d amexluḍ di seksu. D aksum ur nesɛi ara iɣes: a t-yesselmumi d
aselmumi. Ayen nnawel, a t-nefreq ɣef umnar n tewwurt, d wamek ara yuɣal
rruḥ-is s amḍiq-is.
Aḥbak n lexla.
Di tmurt-nneɣ , yal axxam yesɛa lmelk, gar win yesɛan aṭas d win yesɛan cwiṭ.
Igellil, d igellil n wakal. Neffeɣ-d seg wakal; nettidir deg wakal, nemḍel deg
wakal. Neqqar-as: Ay akal, akken iɣ-tettetteḍ iɣ-tettcebbiḥeḍ.
Win yellan di lḥif yelluẓ, sbedd-as leḥyuḍ;
Win ɣef yendeh mendeh, mḍel-as leɛyub …
Imawlan n lexla tetten di lfayda-s; raslmal yettɣimi-d i dderya n dderya. Ma
yella win i ɣef tekker, ama d aqcic ama d taqcict, ad dlun ɣef ugerruj n
yimezwura, a sen-ssawaḍen ala leɛfu d tweqqidin n rreḥma d nnfiḍ n lǧennet,
a sen-ineggi ɣef yidis ayeffus.
D lexla i s-yennan: Xdem-iyi, a k-xedmeɣ; ma teǧǧiḍ-iyi nṭaɛeɣula i k-xedmeɣ. Aɛessas-is iferreḥ s win iferḥen yes-s. S win t-yeslullucen, s win t-iferrsen. Ma d win i t-yettun, yettru yettnaji  ɣer Rebbi: ɛiwed-iyi afus d
yimawalan: bezzaf nṭerreɣ.
lexla: yal yiwen yeṭṭef taqrint-is. Argaz
Argaz d tmeṭṭut mwatan-as i
yettqabal idurar d yibubdar: a ten-yefres, a ten-yekrez, a ten-yenɣec, a ten-yeẓẓu d ttelqim. Ad ijemmeɛ tafellaḥt-is, ad iɛellef. Ma d tameṭṭut, ad teṭṭafar
argaz-is sdeffir, ad tnesseḥ ayen yeǧǧa. Akken qqaren: izem ur ileqqeḍ ara
tiweḍfin. Fessus ccɣel n tmeṭṭut, meɛna yettnunnut. Ahbar-is d lexla; anda
lexla, yiwwas n uxxam.
D tameṭṭut i yettbeḥḥiren lebḥayer i d-yettaken lxeḍra n tmurt n geddac d
asafar, ad teččeḍ yes-s akal. D nettat i yessawaḍen leɣbar iss hebblen isemɣan
; d nettat i yettmagaren ayen ara d-yerr urgaz  ɣer lqaɛa.
Ad telqeḍ iniɣman d yizemran d yibelluḍen. Ad tneqqel irinen d wawwayen n
usaɣur. Ad d-tessiweḍ iserɣuten. Lḥasun, ad tader s ttɛebga, ad d-tali s tayeḍ:
A tuẓwirt, rfed aceṭṭiḍ d ucuddu;
I uxxam qerṭen-d tirint n userɣu.
Mebla leɛḍil di lexla sɛeǧǧer agudu,
I tɛebbuḍt a s-d-terrekmiḍ s uɣeddu.
Tameṭṭut yettrebbin d ahdaf i theddef  ɣer lexla: ur n-tettɛeṭṭil ara. Ad d-terfed d arfad lerzaq n lexla d userɣu d usaɣur. Ma d taǧǧalt tageswaḥt, kulci
icudd s iri-s: deg-s ccɣel n urgaz, deg-s ccɣel n tameṭṭut. Ad texdem ayen iwmi
yekkes Rebbi deg yilemẓiyen iẓewren, yettarran arafu d aḥemmam.
Asiweḍ n leɣbar.
Yeǧǧa-d Rebbi imebraḍen d yimefraḍen. Si ssbeḥ ar ssbeḥ, ad tefreḍ tmeṭṭut
axxam-is; ttabaɛent-t teftilin, mačči d iḍumman ugziren. Ad tehdef s aqabuc.
Ad terr s adaynin, ad t-tesbuḥru. Neqqar-as: lmal am llufan: sig nekkeb. Ur
t-nettaǧǧa ara akken ara teww tmecxixt-is si leɣbar, ad ileḥḥu, sṭenṭunent
tezrurin am nwaqes.
Leɣbar-nni, ad teglu yes-s tiremt ara truḥ  ɣer lexla: ur t-tettaǧǧa ara ad
yektenni di teɣmert. Neqqar: Kra n wayen iwmi ara tcuḥḥeḍ, ad t-tafeḍ; ma
d iḍumman d yilefḍan, ad d-aẓayen s ixf-ik.
A s-tɛebbi i uɣyul ma yella; ayen d-yugaren ad t-tkemmel ɣef uqerru-s. Ad t-tawi, ad t-tessers  ɣer ṭṭerf n tferka d agudu. Agudu aqdim ad t-tɣebber. D
leɣbar i d-yettaken lerbaḥ. Ccix Muḥend yers-d ɣef tarikt-is, yewwi-t di
teẓẓayeḍ, a n-taẓayeḍ; mi d-tfessuseḍ, a n-tifsuseḍ.
Leɣbar n yizgaren d imenzuzen: kra n wansi ara yekk, ala rrbeḥ. D netta i mu
neqqar: zzbel yehbel. Leɣbar n uɣyul yelha i ṭṭerḥa n uɣeddu d tɣeddiwt. Wagi
n lmal ameẓyan yelha i tebḥirt: yettaṭṭaf aman.
Lxedma n tebḥirin
Kulci itekk-d si lbext,
Ar tibḥirt tettekk-d si lbeḥt.
Ma ur tefkiḍ ara taqabact s iṭṭew, ur d-tettawiḍ ara. Ma tbeddeḍ ad twaliḍ;
ma telḥiḍ, ad d-tawiḍ; ma teqqimeḍ, ulac.
Xeddment tibḥirin n ubeɛli lakked tiden n waman. Tibḥirt n ubeɛli i d-itessen s
waman lqares, xeddment-tt metwal taddart, deg umḍiq yuɛan iṭij, yetluḍan.
Tin ur nesɛi ara akal di taddart, a tt-tewqem di lexla. Ttenkarent-as di lweqt;
yal ddrireɛ yettili deg-s. Acu-k, a ṭṭerḥa n tɣeddiwt iwmi tezzi taga. Tibḥirt n
waman tettili deg umḍiq deg d-nefgen waman n leḥlu. Bennun-as timedwa;
ttarrant-as targa. Aman-nni sɛan aɛessas. Ttselliment fell-as:
Ay aɛessas n waman,
Efk-aɣ-d laman uḍman.
Mi ara d-ssbeynen aman ijdiden, zellun-as. Ma d aman iqdimen, mi ara d-fersent deg yizegzawen, ttnawalent dinna: ssenkarent ccyaḍ d yiraggen. Aman
ad d-nefgen. Nutenti ur ceqqunt ur bellunt.
Qqaren: tibḥirt am llufan: tesɛ cchur fsi, tettleḍ. Llufan iban: ur d-teskareḍ
ilemẓi alamma yeɣli ucwaw; ur d-skaren iman alammaɣlin wiyaḍ. Ulad ccɣel
n tebḥirt, d win ur nesɛi aɣfal: itelli-d imi-s am tesraft; wa yettak i wa. Feggel
am temɣilt n yilef, nɣec terẓeḍ aɣuḍer; ḥewweḍ leḥwaḍ; ẓẓu lezrareɛ;
ḥemmer lerwas; sečč leɣbar tesweḍ aman; lwi lxeḍra, tawiḍ s axxam. Ayen i
tent-iɣelben akk, ali tadreḍ, iṭij yeḥreq turin-im. Am wakken i s-yenna uwtul:
ur tettetteḍ tamessaḍt-iw alamma tekker tmessaḍt-ik.
Xas yewɛer llufan i ttrebga, xas tewɛer tebḥirt i wesnunnec, sinef ugug, terreḍ
ugug. ḥaca asirem ay deg-sen. Llufan ad yejjuǧǧug yettnernay; tibḥirt ad
Llufan ad yimɣur, ad d-yessis lerbaḥ. D netta i s-yennan i baba-s d yemma-s:
Beddetɣur-i ar d-fɣeɣi wugur d usennan, nekk ad beddeɣ  ɣer-wen i lebda.
Ulad tibḥirt: bded  ɣer-s ar tessizdeg ajeǧǧig ad tger axerrub, a k-tekkes ccyaḍ anebdu ccetwa.
d-yesmenzin  ɣer baba-s ɣef zik n lḥal, a t-yaf d amalal n tuyat-is ama n daxel
ama n berra. Ma d axalaf n ugermum, di nnfeɛ wa ur yettaf wa. Niɣd amɣar i t-id-yeǧǧan:
Yefka-yi-d Rebbi aqcic am tafat n uɣerbal: netta iḍall-d, nekk ffɣeɣ.
Ulad tibḥirt, kulci di lweqt-is. Yettɣiti-aɣ-d umenzu; ma d aqlib, lɛetmad ɣef
lan. Ma ulac win yeččan yečča, asebbaḍ:
wayeḍnin tarbut tekkes. Tin ara yesmuẓgen yernu tesbussuɛ iman-is, fell-as i t-nettawi inzi:
Asmi d-yecreq di Buɣni,
Lalla telha-d d tguni;
Asmi d-yecreq di ḥillus,
Lalla telha-d d ubernus.
lerzaq am lebraq. D tazuzift i
Nettɛassa tignewt: ur nteqqen ara tiziri i lerwas. Kif ay ass ay iḍ  ɣer tebḥirt;
ma d llufan, ḥebsen-t leswar. Neqqar:
Ass yeǧǧa-t-id i uḥbak;
Iḍ yeǧǧa-t-id i ubrak.
Ccɣel n yiḍ, neǧǧa-t-id i yiqjan.
Nesseḥbibir fell-asen: ur sen-teg ara lisbab ɣef yir tagnit d yir allen; neɣɣef
lmeccaḍ ara sen-d-yekken si ttrebga. Nettmagar-iten s ddeɛwa n lxir s agellid
ameqran. Nneɛer  ɣer lmalayek d yiɛessasen ad ttḥaraben ttɛassan fell-asen.
A nerfed taqabact: d lawan ubeḥḥer. A nɛewwed di kra yellan d lada ad iruḥ
akin, lmalayek aɣ-d-gerwent.
A Rebbi, d taqabact n ssaba ur tetbiɛ lmusiba. D tin ara yessiwlen i yiserba d
yisenda. D tin iss ara ččareɣlerḥal d iseɣwan. Di leɛnaya-nkent, a lmalayek
timɛawnin, ɛiwnemt-aɣ; a timalalin, allemt-aɣ. A lmalayek tijmayɛiyin i d-ijemmɛen yal d rrbeḥ, jemɛemt-iyi-t-id.
A taqabact-iw, ur yi-sneḥcamay ara, nekk ur ttunefḍaḥeɣara.
A Rebbi, efk-iyi-d ad fkeɣi lmumnin. Ur tetteɣara weḥd-i. Igellil, ur tesqaḍeɣara; yal yiwen ad yečč ayen s-yuran. A Rebbi, d lxeḍra taseɛdit tamerbuḥt
ara nečč s lehna-nneɣ , d tin n tasa-nneɣ …
Mi ara nekker a nruḥ, a s-nini: Ay aɛessas, ǧǧiɣ-k di lehna, wwiɣtayeḍ. Ulad
abruɛ-iw d terkiḍt-iw ansi kkan ad yettfukti rrbeḥ irennu.
Nessali aḥewweḍ, d lawan n zerriɛa d wuẓu. Ma yella wi iɣ-d-issutren a s-nefk
nesmigliz s wallen, a neggummeḍ imetman.
Akken nesrusuy atemriw d teḥjurt n ssker di dduḥ n llufan i neggar seddaw
yiles-nneɣ iniɣem d teḥjurt n ssker nekmes di tyemmust n lezrareɛ: llufan ad
yiẓid, ad yiɛziz ad yetmer; tibḥirt kra ara d-tefk s ttemra d lbenna: tiwwi am
sefsi, tiẓeḍt am wudi.
Nzerreɛ, afus-nneɣ yettsemmi, imi-nneɣ yettɛenni: A Rebbi, ayen fkiɣi wakal,
a yi-t-id-yerr. Kra ara zerɛeɣur ttxaben, ur rekkun; ad fqefqen ad rɛerɛen;
ad gren icruren d ibuqalen; ad lwin ad lewwin d isurta, wa deffir wa.
A lmalayek tixettamin, xetmemt. A tiweqqamin, weqmemt. Ad i yi-d-tebɛen
sdeffir-i. A lmalayek, sifsemt akal fell-as, ur kemnen, urɣemqen.
Sakin, dayen. A nefk nnuba i lmalayek tisusamin tixettamin ad ferzent imejjan.
Imi-nneɣ izemmem, yesgaḍ aledda aẓidan iwakken ad tetmer tiẓid lxeḍra.
Mi nfukk nessemsaway akal s tqabact, ndeɛɛu: Ay aɛessas, nerra-tt deg
yifassen-k: err akin fell-as imcumen d temcumin. A lmalayek tiɛessasin, atan
deg yifassen-nkent: afus-nneɣ yeffeɣ-it, wa-nkent ikcem-it.
Mi ara takiḍ d tebḥirt la tettkuffut am ukerfuf n teryel, mačči akken ara tt-in-teǧǧeḍ ara tt-in-tafeḍ. Tettnernay deg ujeǧǧig, tettberdiɛ deg uxerrub, am
llufan yettnernin deg yiḍ deg wass yetteḥwiǧi timezla, tibḥirt tetteḥwiǧi tuffra.
Tekreh afus iḥewwsen d wallen yettɣullun, limmer ad d-ters deg-s ɛinettu. Ur
tḥemmel ara wi i tt-yettrebb°iɛen d wi i tt-yettleggiden. Ulad lall-is a tt-tekcem
s lemḥadra: ad tejmeɛ ijufar-is, ad tessider i wallen-is. Ad tleḥḥu tdeɛɛu:
Sslam n Rebbi d Nnbi fell-ak, ay aɛessas. A lmaleyek tiburkutin, sburektemt-ssya, kunemti ad d-terremt ssya. A lmalayek
tt; afus-iw ad d-yekkes yimakraḍen d yesberbiren,
tmakraḍin, n yimcumen d temcumin.
Ncalleh, ad tessiwleḍ, a yelli, i lxir d rrbeḥ. Ncalleh, d lxeḍra ara yewwen di
lerbaḥ akked lfuruḥ.
tacḍaḍt-nkent deg ufus sebrebremt-as n
Ass amezwaru n ufras n tliwa n leqlum, a t-nesseqcer, a nḍegger iqecran d
lmal ara d-tesseblulseḍ, a taxsayt. Ma d tara n texsayt yesḍaren, nettmettil-itt
  ɣer tmeṭṭut iwmi ttmettaten. Llufan, nqeṭṭeɛ-as-t s tsegnit  ɣer tdekkart;
tamḍurt n texsayt, nettɛelliq-itt deg umessak s idmaren.
Tibḥirt tebda tasenṭit: ccedda tfukk, ala lerbaḥ i d-yeqqimen. A ncebbeḥ
ixxamen-nneɣ , a ten-id-ndemmek am tremmant si yal d ssenf; si lerḥal n
izurar n yifelfel d yimeɛlaq n ukbal, ar
texsayt s iseɣwan n lebsel d ticcert,
tyemmust n lezrareɛ si yal d zziga.
Axxam, win d-ikecmen ad yewhem, ad yedhu  ɣer-s llufan. Di tebḥirt, mi ara
ten-id-ntekkes, yiwen ur yettḍilli, ur yettfuǧǧu fell-asen. ḥemmlen sser n Rebbi
d lekyasa. Nini-as: Lkimya, abrid i tekkat. Lxeḍra n lɛali, ntekkes-itt i uxxam,
kra i zerriɛa, kra i wučči. Ayen-nniḍen, nettɛeccir deg-s i yigellil; ala aɣeddu
yettaweḍ-it-id: neqqar: aɣeddu, ḍegger-it ula deg ubabder, yemɣi.
Mi ara s-neṭṭixer i tebḥirt, nettaǧǧa-tt di ddemma n Rebbi d lmalayek.
Anejmeɛ n lerzaq.
Ayen iɣeṭṭel urgaz  ɣer lqaɛa, d tameṭṭut i t-yettqabalen. Zik tameṭṭut ara
yalin ɣef ṭṭejra, ma teɣli-d, ad teknu taddart a tt-id-tawi ɣef nnɛac, d lɛar ucuha.
Asaɣur, d argaz ara t-ilewwcen, ara t-yessden; d tameṭṭut ara t-yettin, ara t-yessiwḍen.
Asiweḍ n usaɣur d aɛer n leɛrur di
lecɣal n lerzaq merra. Yesɛa leɛtab d
yirejjaqen d yiɛenfiqen d yiɣebbaren d zzɛiq ikeččmen s affwad. Yesɛa lejnun.
Mi ara t-nekfu, a nḍegger sebɛa n tebɛayin. A nezzi lukan tlata n tmellalin:
ttbeddilent aṭṭan. Tamezwarut a t-id-tbeyyen; tis snat ad t-tessufeɣ; tis tlata a neḥlu.
Aneqqel n yirinen. Irgazen ad megren, ad qnen ad fsin adɣen. Ad srewten, ad
ssizedgen ard yefru lḥeb ɣef walim. Tilawin ad selɣent annar; ad heyyint iqeffa
i nneɛma. D nutenti ara ynaqlen irinen, ara yniwlen i yifellaḥen yeẓẓunren i
teftilt n uzal ireqqen am zzit.
D amɣar d temɣart imẓulla ara yektilen nneɛma: amɣar ad yektil, lbaraka,
tamɣart ad tneqqi akerfa. Irgazen ad ssden tijemmaɛin n walim; tilawin a
tent-ssiwḍent s itemma.
Tewɛer tendict n userwet: ḥaca ma s ṭṭaqa n ufus. Ma ulac aṭas n tlawin deg
uxxam, ad d-necdent timḥumay n lxir. Tamakkast n uxxam a sent-tefk nneɛma
akken ara teffeɣddnub-nsent.
Llqeḍ n tazart.
Yekcem lexrif, ssaramen  ɣer-s medden. Lexrif am tedfert:
Lexrif, ad t-tetteḍ, ur trewwuḍ;
Tadfert, a tt-ttrebbiḍ, ur tɛeyyuḍ.
Tewwa teḥbult, talqimt taẓidant i d-yessew Sidi Rebbi s ubeḥri-s d uneznaz-is
mebla times. Tettiẓid deg yimawen-nneɣ , tleddi tiɛebbaḍ-nneɣ , tettekkes
ccyaḍ i umeɣbun d lewḥuc yellan di lexla. Niɣd uccen i t-id-yeǧǧan:
Awufan lexrif xerfayen; Tafsut, ɛamayen;
Anebdu d ccetwa, yumayen!
Zik, asmi tessidir tmurt, lewwin yirgazen d tamiwin amḍiq d-yessefken tilwi,
tilawin leqḍent. Fessrent tiɣbirin. Ssbeḥ ssefsuyent, tameddit ssemnennayent.
Ssawaḍent-d s axxam; ssebdadent rremɛa s ufella igretyal. Mi d-yenḥel cceṭ n
lexla, ad ɛemrent rremɛa, a tt-frunt, a tt-rrent s ikufan. Tissiwin, ttruccunt-ttent s waman d lemleḥ ad ilqiqent, ur tettnekkar ara deg-sent twekka.
At zik, iggad yettɛecciren lerzaq, iniɣem ur yeṭṭixir ara ɣef gma-s, akken t-id-tefka yemma-s. Yal tesɛa n lgelbat, ad kksen tis ɛecra i umeɣbun. Winna ara
yefrun iniɣem n lɛali iɛeccer taɛulit, bab-is ur s-tewwiḍ ara, la i ddunit la i laxert.
D aɛeccer ur nesɛi lbaraka, deg ur tewwiḍ rreḥma.
Mi ara frunt tlawin tirect, ad ɛezlent iniɣem n lmeyyet; yettarra ɣef at uxxam
yernu ɣef rruḥ-is. Ttemyettawint d iderma, adrum i udrum. Ad fernent iniɣem
n tferni i uterras n uxxam lakked ufellaḥ. Rennunt i weɛwin  ɣer lexla. Yettekki
deg-s ulad inebgi. Zik, mreḥba s tkeckult n yiniɣem akked teqbuct n yikil,
mačči s tseffayt n lqahwa, aman n wuriz iẓerrawrawen.
Ad kksent ciṭ n lɛali i llufan n dduḥ: a t-yesluddi, yessebleɛ abziz am teḥlawat ;
seg ubziz ten-yesmenṭaḍayen. Ad d-nnefrent tazart tamellalt i tuǧwa n lwezqa, taɛulit ara
ččen at uxxam, taxerbuct iɛellef lmal.
ilemmed tuṭṭfa; yettenɛutbar deg yiḍudan-is iɛeffej,
Llqeḍ n uzemmur.
Deg uneggaru n lexrif, mi ara tekcem zzit aɛeqqa, lmal a t-yebdu s wučči s
ulemmem. Tilawin ad ɛtadent s llqeḍ n uzemmur axerfi iwmi teclec tfettust:
iɣelli-d ur yesɛi ara lqeḍra.
A t-id-brint, a t-ɛerḍent: d zzit tajdiḍt. Azemmur ur yesɛi ara aḍegger.
Sebḥan-k, a Rebbi, ccɣel-ik. Taglimt ineṭṭḍen s iɣes tettcercur d zzit sari.
Azemmur n yiɛricen ibeddu di yennayer. Ad d-necden tiwizi n yirgazen, tayeḍ
n tlawin. Ttruḥunt  ɣer-s s zzhu. Lemmer ttafent, d rrezq ur nettfakk ara. Ssbeḥ
zik, ad msawalent s llebsa zeddigen. Ttemlilint-d s lferḥ d zzhu am wurar n
ṭṭbel. Mi wwḍen  ɣer lexla, irgazen ad cerrwen tizemrin yurwen d azellag.
Azemmur yettutuy  ɣer lqaɛa am uḥlalas. Tilawin rsent i lqaɛa am tsednan:
leqḍent tteḥnunufent mecciḥ mecciḥ, iḍudan-nsent sselwiwicen di tebraḥin n
uzemmur iwmi tettecruruq teglimt-is si zzit.
ttemḥamin nutni d tlawin, Irgazen ɣef
tzemrin ssenkaren amɛin:
ttemyettarran ssut gemmaḍ-in gemmaḍ-a:
Ahamt, ahamt, azemmur d aserraji!
Ahamt, ahamt, iḍudan d leqɛadi!
Ahamt, ahamt, tameddit ula i nawi!
Ssegrayent-as tlawin tabbext n ttliliw.
Si ssbeḥ ar tameddi, ur yestehza urgaz wala tameṭṭut di llqeḍ, di tendeht n
umɛin, yalleh yakked ttliliw. Tameddit, ad d-alint tlawin ifassen d ilmawen s
tḥabakt n ṭṭya n Nnbi. Irgazen ad d-mḥerǧamen ad d-ɛebbin ttɛebgat n Aɛric,
lemḥamel n uzemmur, ad sbedden iɛricen.
lemɛinesra d ucbayli ḥemmlen lɛebd amẓallu. Azemmur yekreh Tizmilin
tukkerḍa: leḥram yettuɣal  ɣer leḥram. Win yukren ssya, Rebbi a s-t-yetlef ssya.
1 Ttif-iyi lkemca ukmec wala imcac ad fell-i gezzren. Imcac d iɛdawen n uqjun.
Yebɣa ad d-yini dagi iɛeyyalen n uxxam, a ladɣa imecṭaḥ,
2 D argaz iss tella tmeɣra. Tin n tlalit-is, n lextana-s, n jjwaj-is, ssin  ɣer-s tin n
warraw-is. Taqcict ur as-nteg tameɣra alamma d asmi ara teddu d tislit, ad tejwej.
3 Tiqecwalin: tilawin, timɣarin d tlemẓiyin, lakked teqcicin yettilin deg uxxam.
4 Tamsikrart: axenfus neɣ mesker.
5 ṭṭaq, d ayen tettḍeyyiɛ merra ɛla merra mi ara tettwakellex; taḍwiqt, d ayen
tessufuɣseg uxxam tettbuddu yes-s taḥbibt-is.
ayla-s i ytessu bnadem i laxert-is.
7 Ixf n tulmut hcic nezzeh.
8 Aḥric ad yeffeɣ, si ṭṭaq, ad t-tefreq ɣef temdukal-is d tǧiratin-is, aḥric-nniḍen ad t-tḍegger, ula iwumi-t axaṭer d yir nnwal neɣ yexser.
9 Arbayɛi-agi i t-yennan d yiwet n tlemẓit mu d-iga baba-s tafsut niqal ara n-t-taf
deg uxxam n urgaz-is: asenduq yeččur, meɛna axxam yeččur d ilexxaxen ur
nxeddem ur nheddem, awi-d kan ma yella kra ara ččen; idemmek aladɣa d tinuḍin sut tesmin
10 Yal ta teẓra ccɣel-is, mačči arma yella wi i s-t-yennan.
11 Aqaleb,  neɣ, am wakken s-qqaren kullass, lqaleb , d ṭṭabeɛ, aḥjur n ssker,
tiremt n ssabun, Dagi, ur neḥsi ar ad d-nini ma d ṭṭaleb neɣ d aqaleb i d-yellan i
tmeɣrut: tiḍesḍeft usemdey teɛreq.
12 Nnif n Rebbi: leqwanen d-yerra Rebbi i jjwaj d wassaɣen yellan gar yiɛeyyalen n
txerrubt; dagi, s wudem uslig, leɛwayed n twizi gar yiɛeyyalen n txerrubt.
13 Aɛawdiw d argaz-is ara tt-yeǧǧen ad d-yernu fell-as takna.
14 D yiwen n ssenf n tazart yelhan nezzeh.
15 D llufan d-ttrebbint lmalayek. D liman ttamnen medden dakken lmalayek
yemma-s  ɣer mmi-s, addud n lmalayek iman-is.
16 S kra ttɛettiben xeddmen urgaz d tmeṭṭut, kra din akk iwakken kan ad yebded
yeɛmer uxxam, daya.
17 A tt-wwten ɣef yiwet n tinzert: aneqleb ulac, segmi i lqay yerked yiḍes-nsen.
18 Si tewwurt n ddiba  ɣer tin nɣriba: tettruḥ si ṭṭerf  ɣer ṭṭerf n taddart,  ɣer wid
tessen d wiyaḍ, tettawi tettarra.
19 Drus n yinebgawen di ccetwa  ɣer tgida, iwakken aɣ-d-isaḥ umur lɛali; aṭas deg
wusu, iwakken a neḥmu; deg unebdu, d awak-agi kan, tettiḍ-t.
tawenza, ur ttmeḥḥinent ara, ur tcewwilent ara.
21 Aleqqaf: adɣaɣamecṭuḥ neǧǧrent tarracin iwakken ad urarent urar aqdim n yileqqafen.
22 Tameɣra deg ulac seksu mačči d tameɣra.
23 Mačči sin n yimensawen deg sin n wuḍan wa sdeffir wa, maca sin n nnwalat i yiwen n
yimensi, ig nella ntett yiwen kan.
24 Asadel: d asɣar ttarran deg yimi n yiɣid neɣ n ugenduz iwakken ur iteṭṭeḍ ara
yemma-s. Asadel yettarra Rebbi deg yimi lmumnin ara ten-yerren ɣef wučči deg
wayyur n remḍan
25 Yemma-s n Nnbi, Amina bint Wahb, mačči d tamasiḥit maca ur telli ara d
tineslemt. Temmut mi yesɛa Muḥemmrd sebɛa n yiseggasen di leɛmer-is. Belḥara
sseg-s d-ilul akin s cwiṭ, a s-t-kksen iwakken a t-fken i ḥlima, seg yiwet n twacult
tabadawit, at Seɛd Ibn Bakr.
26 Awal-agi rnu-t  ɣer usadel d-nebder yagi; awal n txatemt ad yili d win
yettunefken i wayyur n remḍan lakked wayyur t-izwaren neɣ i d-irnan deffir-s;
awal n rrsen neɣ ssrima yettunefk i xilla n lumur.
27 Ttamnen medden dakken lerwaḥ n at laxert, di leɛwacer, neɣ deg yiḍ n lexmis d
lǧemɛa, ttefɣen-d u ttuɣalen-d ttsudun deg uxxam. Ad yil sellen i kra heddren at
uxxam; ad yil ttraǧun ma yella wi ara ten-id-yemmektin, abeɛda s ssadaqa. Ar asmi
ara d-yḥḍer, ad uɣalen s amḍiq-nsen. Wagi ur iban d acu-t: aẓekka? anu n lerwaḥ ? Rebbi?
28 Yiwen n useggas,ɣef wakken d-ttɛawaden, seg wakken tewɛer ccetwa, ad terr
tmara medden ad ččen mejjir. Iḥun Rebbi, ssaba n useggas-nni d laɛali-tt. Seg d-ikka
yinzi-agi yebɣan a k-yini: tagnit i k-ittunefken, fares-itt.
29 Tin i s-yefsin agus yiwwas n tmeɣra, tin ihi yethellan deg-s akken ilaq: a s-t-terr s
wučči ara tt-tessečč akken ilaq.
Lqut n yal ass