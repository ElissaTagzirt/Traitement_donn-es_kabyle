El Hadi BELLA
Awal d usefru
Asqamu Unnig n Timmuzɣa
Awal d usefru
Ad tettedduḍ, ad tedewwireḍ, ad tiliḍ wissen ɣef wacu tesneḍ-tt. Ad i
tmesteqsim, deg tmeslayt-is ad s-d-tebru i usefru-agi: tettxemmimeḍ. Ad temmagreḍ tamɣart
Wellah ur tt-ncudd ur tt-nefsi
Ay ul tthenni
Ečč lmektub teqqimeḍ
Ad tt-steqsiḍɣef bab n usefru-nni i d-tenna. Ad k-tini: Ad s-tiniḍ:
D agla n Dda Lɛarbi n Menṣur.
Deg wanisi-t Dda Lɛerbi-ayi?
Deg wanisi-t?….D mmi-s n taddart-ik!
Ad k-turar deg uqerruy-ik. Ad s-teqqareḍ deg wul-ik:
“Amek ara ssneɣƐantara, Imru al Qays i iɛacen deg lqern wis
setta; i ibeɛden ɣef umkan deg izedɣeɣs 4000 km; amek ara
ssneɣLiḍius Andrǧnicus, amedyaz n rrum i iɛacen sin leqrun
qbel ad d-ilal Sidna Ɛisa, ur tessneɣara Dda Lɛerbi, axxam-is
d wexxam-nneɣ gar-asen 100 lmitrat “akka deg tegnewt” !?”.
Ad tuteḍ, ad tkerbeḍ ad d-tessaliḍ kra isefra niḍnin, ur
tettawḍeḍ ara  ɣer lebɣi-k. Axaṭer widak akk i ten-yemmalen,
cfan fell-asen, yiwen seg-sen ur d-yeqqim. A k-d-yennernu
yiwen n lexber: mačči siwa Dda Lɛabi kan i illan…Illa yiwen
qqaren-as Dda Maḥmud Uɛacur n telmatt taddart-is
tettqabal tin n Dda Lɛerbi.
Kečč, txeddmeḍ kan ayen i mi tessenḍ d wayen i mi
tzemreḍ: Astilu d iccer n lkaɣeḍ deg lǧib, awqet i tesliḍ i
wawal a t-id-tjerrdeḍ; ma tesliḍ i lemtel a t-id-taruḍ; ma d ­ 6­
Awal d usefru
asefru a t-id-tektebḍ. Akka, ass d awal ass d asefru, almi i
tessuliḍ “awal d usefru”.
Mi tunageḍ ad tfehmeḍ, tufiḍ ziɣen, qbel ad ssnen
leǧnas tira, deg usefru i teffren amezruy-nsen; Asefru d lfenn
n wawal yessibnin-it win ara t-yemlen, yessibnin-it win ara ­ 7­ Aḥric amezwaru
s-yeslen. Deg usefru i ṭṭeṭent tmeslayin n ddunit bac i d-gmant almi i d-uɣent akk timura.
Isefra ɣef ddunit
Awal d usefru
Ay asmi i d-usiɣ  ɣer werbib
Tamurt ur iyi-teɛjib
Ayen i d-yusan d lɛali-t
ḥkiɣi win yellan d aḥbib Meskud nettjerrib Mačči nemmal-it
Tenɣa-yi lkeyya n werbib
Ur s-ufiɣṭṭbib
Siwa ilili d tleggit
A win yufan taweqqayt n rraj
Ad yesɛu lkuraj
A tt-isu ad yeddu leɛmer-is
Fehmeɣbaba deg lḥedyaj
Mi ibeddel zzwaj
D arbib-is mačči d mmi-s
Aẓiɣččina deg uftis
I iɛlay yixef-is
ḥedd ur yezmir a tt-yali
Rriɣ-as targa s lqis
Ad isu uẓar-is
Ad iyi-tesserwu lebnani
Awal d usefru
Asmi i d-yewweṭ nnfeɛ-is Yekkes-iyi-tt bab-is
Nekk eɛeccaɣd aẓawali
Aql-i am ijider amerẓu
Iḥeslen deg uzezzu
Iɛebbed imeṭṭi d leɛyaṭ
Asmi i illa Ifer itthuzu
Saɛttin izegger agemmaṭ
Rebbi ittɛuzzu ittdullu Ifeqqer iɣennu
Lbaz neqben-t yuzaṭ
Aql-i deg lḥebs ameqran Lbeqq, ikurdan
Lkarṭa-w ur tban sani
Mi iyi-d-wwin sebɛa inagan
S ẓẓur i d-usan
Kul tamdint ccehden fell-i
S Rebbi i ttgallan
A sidi lḥekkam
D wayi i d aḥraymi
Awal d usefru
Mi lliɣd Meḥmud uƐacur
Mmugeɣd acercur
Qqleɣd bu dehcur
Ssuliɣ-d tajnant ubakur
A tt-izzenz Ɛli bu qendur
Wa a tt-isu d ccrab deg bilkur
D lḥeqq-ik ay aẓiṭuṭ
Deg lɛecc-ik ad tezhuṭ ad ternuṭ
Deg lɛecc-ik a gma labas
Lukan ad ak-d-ḥkuɣad tettruṭ
Fursi awer tebɣuṭ
Lemjerreb tejreḥ tasa-s
Teṭra did-i am umessuṭ
Sɛiɣmm-i d abezṭuṭ
Iɛeyyed ur yeẓri baba-s
Win yettabaɛen medden
Ad yeffeɣ  ɣer webrid n lweswas
Deg luṭa ad yeqqim weḥd-s
Ddunit-is ad teqqel d lḥebs
1 Asefru-agi n yiwen la s-qqaren Dda Maḥmud u Ɛacur n Telmat.
Awal d usefru
Ketbeɣtabratt yiwen wass
S uqalam n rrasas Wenɛeɣ-as lfugira
Aweṭ a xuya tiniṭ-as
Ad tejreḥ tasa-s
S lwijab ur iyi-d-terri ara
Gulleɣad as-aruɣs ṭṭul useggas
ḥader ad iyi-teḥqerṭ taggara
Attan deg Yiɣeldan teẓẓad ajilban
Wissen anda i truḥ
Attan deg Telmatt tẓeṭṭ taxlalt
Wissen anda i truḥ
Attan deg Uwrir tcudd acenbir
Wissen anda i truḥ 10 2 11 3
Wellah ur tt-ncudd ur tt-nefsi
Ay ul tthenni
Ečč lmektub teqqimeṭ
Mexfa ad tiliṭ d abujehli
Ad tɛasiṭ Rebbi
A k-semmin medden lɣaleṭ
2 Iɣeldan, Talmat, Awrir d tudrin deg at Wertiran.
3 Asefru-agi n Dda Lɛarbi n Menṣur n taddart Iɣil Ufella.
Awal d usefru
Lɛic ad d-yas tthenni
S laden n Rebbi
Mejrud qbel ad tlalleṭ
Ssiwel a tagarfa
D acu ara d-tessiwel tgarfa?
Axxam ur nesɛi tarfa
Welleh ur iɛell taffa
Ccer din isgunfa
Ssiwel a neqqaba
D acu ara d-tessiwel neqqaba? Iwessa-yi baba
Ɣef zzwaj n taddart ala Isquṭuṭ talaba Issegray-d leɛdawa
Ssiwel ay agtul
D acu ara d-yessiwel wegtul?
Ccbaḥa n tenqelt lecṭuṭ
Ccbaḥa n tebṭirt d lexṭuṭ
Ccbaḥa n weqbayli d akebbuṭ
Cbaḥa n tmeṭṭuyt d aɛebbuṭ
A yemma amek ara xedmeɣI tfunast mm yeqwiren
Uggadeɣad neddheɣAyetma deg xilla ad iyi-nɣen
Nettat aneḥkam ulac Aserdun iṭebbalen
Awal d usefru
Asmi i ibeṭṭu qessam
Nekk yufa-iyi-d deg yeɣzer
Taqabact deg ufus-iw Zerɛeɣlqesber
Asmi i ibeṭṭu qessam
Nekk yufa-yi-d deg tala
Taqabact deg ufus-iw Neqqceɣtaga
Lukan akka i nwiɣad ṭrunt
Ɣef twenza-w tamcumt
Ɣef zik i illa uḥezzem
Yemma deg listaɛe tezxem
Deg ddiq ttɣurun-tt
Sheblent ul-iw s ṭṭmeɛe
Aziɣbɣant a iyi-zlunt
Isem-iw a t-mḥunt
Fkant-t ixef-iw i lǧameɛ
Ddunit win i tseggem
Lazem a tt-yeddem
Tefka-yas lfayda ur teǧǧar
Awal d usefru
Ayen i iɛedda a t-yexdem
Kulci s leɛzem Lɛerd-is yennestar
Mačči am nekk
Mi teɛkes tezmert tenqes
Ansi kkiɣd lɛerr
Ata wul-iw yehtata
Yemmut deg lmut-a
Yewwi-t Rebbi d rray-is
Caṭent fell-as tlufa
Deg snat  ɣer tlata
Leǧruḥɣzan ussan-is
Leɛbad n tura
Ttneqlaben am tata
Nɛell tamurt-a ḥaca ssellaḥ-is
Ata wul-iw yettferfir Ikcem-it lḥir
Yegguma a t-yeɣder yiṭes
Isɣi iffeɣ-d s ugecmir
Taktult s ukecmir
seččernunen seg lemsayes
Kra win i xedmeɣlxir Irra-yi lxir
Isṭer-iyi aglim ɣef yidis
Awal d usefru
Tislit i illan b syasa
Ad tekker ssbeḥ
Ad tferreḥ lḥala
Amɣar-is d lɛessa
A s-tesres tasumta
A s-d-tger aɣrum bessa
Tslit ur nelli b syassa
Ad tekker ssbeḥ
Ad tḥewwes deg ttberna
Amɣar-is d lɛersa
A s-tekkes tasumta
Ad tger ɣef uɣrum lɛessa
Tislit i ittḥibin amɣar
Lǧetta-s am nnwar
Udem-is am lefnar
Ayen tečča d letmar
Tislit i ikerhen amɣar
Lǧetta-s am usɣar
Am uḥerbebu deg lɣar
A s-tɛebbi zzbel n It Xyar
A s-tger abuneqqar
Taṭsa deg ul-iw ẓẓayet Cbiɣlmeyyet
Taswiɛt fell-i tettbeddil
Ma d tura ddiɣd ccmayet Rwiɣlemrayet
Negra-d deg zzman n ttbehdayel
Awal d usefru
A yemma ḥenna a yemma
Amek ara s-xedmeɣI tayi i ittnaɣen did-i
Nekk ḥesbeɣ-tt d arseṭ
ṭṭegren medden  ɣer ugudi kemm tettɛanadeṭ Tajellabt lemdahbi
Ay aẓar n ṭṭib a win ibernen
I lɛali aḥbib win izemren
Lqedd n tezwaft
Ulanda i kem-naf Kemmi tḥeǧǧebṭ
Nekki d axewwaf Tiṭ trekkem Ul-iw yebɣa-kem
Kemmi d tameẓyant Duru berka-kem
Azrem yuli tabelluṭt
Asxab irra ɣef tɛebuṭt
Argaz deg Fransa
Tamɣart teqqel-iyi d tanuṭ
Awal d usefru
Uliɣ-d seg uzniq ṭreɣSliɣi lṭufan yettru
Rriɣ-d tiṭ-iw  ɣer deffir
D acu i kem-yuɣen a daɛwessu?
Tamɣart n yemma i izewjen
Teddem agusim tettḥukku
I iɛeddan fell-i ur cfiɣDeg uxxam-iw nfiɣLidd lɛic, lidd llebsa
Ijreḥ wul-iw rɣiɣLekmal-is deg useggas
Qqim deg sslama a tazzant
Ɣer lǧameɛ iɣ-id-nettbekkir
Qqim g sslama a zzin arqaq
A tin i xedmeɣlxir
Sameḥ-iyi s wul
Adɣibeɣa d-qleɣbxir
A taninna tabeḥrit ur iṭṭas ṭṭir
Win i kem-ixedemen ccer
Kemm err-as-t d lxir
Awal d usefru Ass-a azekka A kem-d-yettfekkir
D ussan ineggura axir
A yul-iw ddu weḥd-k
Rebbi a k-isellek
ṭixxer ɣef leɛbad n lweqet-a
Win teddiṭ a k-yehlek
Taggara a k-yemlek
Fella-k yeḥfeṭ tilufa
A ḥeq lḥenni d ilemni
Ablaṭ a d-yeɣli seg yigenni
Ad d-yesbeḥɣef umelɣiɣ-nni
Awal-ayi wellah ur t-nenni 31 4
ḥesben-aɣam lmal
Cci lǧayḥin kifkif
Abrid iɣ-yewwi lḥal
Newḥel ya laṭif
Ad ttedduɣad ttwessiɣD ccer akk ixeddmen
Am umɣar am yilemẓi
Ttɣil-k a lmutɣiwel
4 Asefru-agi ccukeɣmačči n tama-nneɣ , axaṭer deg-s awalen ur ten-nessexdam ara nekni.
Awal d usefru
Tamment teqqel d ifelfel
Qlil irgazen n lɛali
Deg asmi i tt-id-nmuqel
Ɛẓiɣleǧnan d imreyyes
Deg tteffaḥ d lxux almi i ikna
Ddmeɣ-d lemqes rwiɣafras
Ttɣileɣad ččeɣnnfeɛ-is deg ccetwa
Yusa-d yiwen d imḥebbes Yerwa aɛeffes
Ssaḥa deg ẓẓher-is yeqwa
Tecfiṭ a ɛzuzu tecfiṭ
Fell-am i rwiɣleɛtab
I ddiɣdeg yiṭ Lweḥc asemmiṭ
Almi iyi-semman medden lɣaleṭ
Lxir n medden akk terriṭ
ḥaca agla-w teǧǧiṭ
Ssaḥa akka ixeddmen leḥbab
Lɛid ameqran mechur
Ɣer yinselmen medkur
Ttmicbaḥen s lḥenni
Awal d usefru
Taɛacurt tewweṭ-d unkur
Mkul wa yebda yettfur
Nekki zerɛeɣlangri
D qessam i d ameɣdur
Iqsem-aɣs lǧur
Akka iɣ-yexdem ilindi
Yya-d a ẓẓher-iw yya-d
Yya-d ad nsewweq lexmis
A k-awiɣa k-zzenzeɣIttenɛaǧab deg lxelq-is
Win ur nesɛi ẓẓher
Ula ara i s-yeg iɣil-is
Yya-d a ẓẓher-iw yya-d
Yya-d ad nsewweq lǧemɛa
A k-awiɣa k-zzenzeɣIttenɛaǧab deg lxelq-is
ḥedd ẓẓher-is yefka-yas
Anda irra ad d-yawi
ḥedd meskin llahɣaleb
Imenna lmut ur tt-yufi
Aql-aɣnettneqqil ablaṭ Nqeddem leḥwari
Bɣiɣa kem-ɛelleɣd taǧarett-iw
A tamexluqt n lɛali
Awal d usefru
Ma ddreɣa kem-rreɣlxir
Ma mmuteɣilla Rebbi
Ay ul-iw ur ttqelliq
Rebbi d aḥnin yettrezziq
Lḥut deg lebḥer ɛacen
Mi d-uɣeɣyiwen n ṭriq Leɣzel-iw rqiq
Ttesṭaden-iyi medden am uccen
A yemma yenɣa-yi lxiq Yenɣa-yi ṭerṭiq Lmeḥna iderwicen
A wi yufan ẓẓher-is d tamila
A t-yawi  ɣer lexla
A s-yessenčew din afriwen-is
ḥedd a t-id-tafeṭ d ccmata
²Aẓher yerna lmeɛrifa
Akken ittlewwiɛ s ddunit
Wayeṭ lmeɛna tiɛiwja Zzin ssifa
Tut-it  ɣer lqaɛa ddunit Tazzant ɛlayen
Ɛawen-iyi deg yimeṭṭawen
­ 23 ­ ²
Awal d usefru
Kemm sṭaray afriwen
Nekk ad ɛebdeɣimeṭṭawen
Asmi i iqqaz ugelzim
Azuɣez issalay-d akal
Timceṭ tneǧǧer leḥyuṭ Sbedden-as tidekkalin
Rnan fell-as timtiliyin yeddukel
Aẓekka-s yeqqur fell-as waluṭ
Ruḥ a win ɛzizen fell-i
Ssummet akal ad terkuṭ
Ma d ul-iw yegguǧ fell-ak Lbenna tfukk-ak
Err-d iṭṭij mi ara yeɣli
Ay azerraɛ n wecnaf
ṭill-it ma yettbeɛ-it yemɣi
Ay asseyyad izerman
Nnfeɛ-ik din ur yelli
Tiẓra  ɣer Rebbi ur yelli
D tidet kan i ittḥibi
Awal d usefru
Agarfiw ihuzz tuyat
Deg wul-is yebɣa nneṭḥa
Lbaz isers i wallen-is
Ma yennuɣwellah ar yessetḥa
D acu i k-yewwin a lmesseref
Ɣer Busellam bu nneṭḥa Tarwiḥt-iw ɛzizen
Zzenzeɣs frenk d sin
Teṭra did-i am uẓerẓur
Iɛellen leɛcuc ɣef tzemrin
Mi rebḥeɣmedden akk d agla-w
Mi xesreɣyiwen ur iyi-issin
D acu i k-yuɣen ay ayyur
Deg tegnaw yuli-k leɣyar
D imeṭṭawen ugujil
Ma ara ad ibedd ɣef wemnar
Yettru yeɣɣar a Rebbi
Wi ara iyi-iɛellen leqrar?
Ay agṭiṭ baba-k yemmut
Wi ara k-d-yawin lqut
Mya Rebbi yella
ḥedd ur t-id-yefki yettu-t
Awal d usefru 46 5
Ata wedfel d b ukerfuf
Ihudd akk lerfuf
Sebɛae wussan d netta irennu
Izger almi d It Ɛebbas Iseɣli tifiras
Irna ččina n Weɣbaylu
Ɣer yemma serseɣs taɣma-s
Ɣer baba mel-as i iṭran
Mi id-yusa wayyur n meɣres Ifka-yaɣ-d times
Ula d leḥcic ur t-nufi
Aql-iyi gemmreɣacnaf
A yemma lwaɛd yekker-iyi
A win yeččan seksu weḥdes
Ded zzit ixnunnes
Zzman i deg-id-negra
Mi tɛecca ẓẓawra
Tettemlas d taqendurt
Seg It Wertiran ar Ɛadni
I tebɛed tikli
ṭṭelbeɣi sadda ssmaḥ
Mmlaleɣlqewwa n lɣaci
Rwan seg-i asteqsi
D acu d sebba-k n rrwaḥ
Win yellan am nekki Ijerreb lemḥani
I netta i ma ad d-iniɣ5 Asefru-agi ttawin-t-id ɣef udfel i d-yewwten deg useggas n 1945, asmi i
yesseɣli ixxamen, igla-d s ccer, iseggasen: 1946, 1947 d -Awal d usefru
Ferḥen yeɛdawen-iw ruḥɣƐudden ur d-ttaqqaleɣWin i yi-kerhen nekk did-s a nemqaṭaɛ
A kem-d-wajhent a ddunit
A tin id-yefkan tameddit
Ttnuseɣur gganeɣuṭan
Deg wul-iw ur ufiɣtalwit
A k-yenɛel Rebbi a cciṭan
Nekk ad letthuɣd tẓallit
Win ur nettẓalla ara
Netta a s-tinim d lɛali-t
Lberǧ-is d lxali
Irna izdeɣ-it uɛefrit
Iṭṭef-it cciṭan deg ufus
Anda iruḥ iwwi-t
Tḥekkuṭ i ččina ugeṭṭun
Sewweɣs ubelyun
Aɛessas-is d amiɛruf
Aɛessas-is fell-as idum
Iggan s unezgum
Seber-as ad teww s lɣerd-is
Tura yewwi-tt b uqamum
I win ur s-nennum
Buddeɣ-as lmeḥna i yixef-is
Awal d usefru
Sɛiɣsnat teqcicin Bḥal tiɛleǧtin
Yiwen ur iga am nekki
Tura mi yi-uḥwajent i snat
graɣ-d i lmeḥnat
ula d ẓẓeltt ikker-iyi
Aẓiɣtabḥirt deg luṭa
ttmer u sslaṭa
ččina, lxux temxuyaṭ
Aẓiɣ-as ẓẓerb iẓeṭṭa
S zdaxel s berra menɛeɣ-tt
Ula seg yegṭaṭ
Tura tusa-d lǧehla Tewwi-tt merra
Nekki rebḥeɣ-d cceḥna d laɛyaṭ Awi-d afus-im
Qqim ɣef ukursi
Baba-m d lqayed
Ɛemmi-m d akunssay Awi-d afus-im
Qqim ɣef ugertil
Baba-m d lqayed
Ɛemmi-m d lekbir
Awal d usefru Awi-d afus-im
Qqim-d ɣef tsumta
Baba-m d lqayed
Ɛemmi-m d lxuǧa Awi-d afus-im Afus ayeffus
Bru-d i tqendurt
Nnahi deg leḥbus Awi-d afus-im
Bu rebɛa txutam
Bru-d i tqendurt
Timṭerrezt n lekmam Awi-d afus-im
A kem-neqqen lḥenni
Bru-d i tqendurt
Timṭerrezt n yiri 53 6
Tayersa icudden ar tefsi
Ay ul ttḥenni
Ečč lmektub teqqimeṭ
Lɛic-ik a d-yas fursi Sɣur Rebbi
Ijerred qbel a d-tlaleṭ
Mexfa ad tiliṭ d abujahli
Ad tɛasiṭ Rebbi
A k-semmin medden lɣaleṭ
6 Asefru-agi yettcabah win n Dda lɛerbi n Menṣur. Aer uṭṭun: 11
Awal d usefru
A ralla lqahwa a ralla
A timcebbeḥt isufa
Icbeḥ win ikem-d-yewwin
Xir ma yesɣa-d tayuga
A ralla lqahwa a ralla
A timcebbeḥt inebgi
Icbeḥ win i kem-d-yewwin
Xir ma yesɣa-d aɛejmi
A ralla lqahwa a ralla
A timcebbeḥt n tmessi
Icbeḥ win i kem-d-yewwin
Xir ma yesɣa-d aṭaksi
A rrala lqahwa a rrala
A timcebbeḥt n lkanun
Icbeḥ win i kem-d-yewwin
Xir ma yesɣa-d akamyun
Asmi i lliɣd ameẓyan Ayetma tthennan
I laḥbus d lexṭiyat
Imma tdeɛɛu-yi s lxir
A Rebbi xil xil
Eǧǧ-iyi mmi s leḥyat
Tura nekcem deg lbuluɣSeg lwaldin i tt-nuɣKksent-aɣleḥya lxalat
Awal d usefru
A ḥeqq lyum d lɛezza
Ma d tasa-w tezza
Ɣef uqcic d leḥwal-is
Leɛyun d ṭṭeleq uzegza
Lecfar d ssebɣa
Ma gneɣires-d lexyal-is
Ttɛuddeɣd argaz lkenza Aziɣistehza
Yegguma ad yettu tidak-is A kikuc!
Ay aṭiṭuḥ uqemmuc
Ablaɛ am ṭṭaḥuna
Leɛbar sebɛa n lekruc A kiki
Ay udem n yebekki
Rwiɣfella-k aɛekki
Uggadeɣa yi-tesebleweṭeṭ nekki
Ula d win ara nceyyeɛe ad iruḥ
Imi iyi-d-nnan d amesmar
Abrid-ik ɛeddi  ɣer wedrar
Tarusi ɣef ussemmar
Gulleɣur ǧǧiɣimawlan
Alma cudden-iyi aɣesmar
Awal d usefru
Ula d win nceyyeɛe ad iruḥ
Imi iyi-d-nnan d tissegnit
Tarusi-k ɣef tseɣlit
Sslam ssiweṭ-as-t i yelli
Cabeɣur ɛelleɣtislit 59 7
A lḥbab-iw ffehmet-iyi
D ayen i illan deg wul-iw Ddunit-iw tɣɣur-iyi
Tesettu-iyi deg iman-iw
Ma ara ad d-mekti-ɣussan-nni
Tizziwin-iw akk zhant
Fell-asent tufrar tafat
Nekk tafat-iw ssensen-t
Ttɛiceɣkan deg lmeḥnat
Aql-i ṭṭfeɣdeg Rebbi
ṭṭemɛeɣlxir  ɣer zzat
Am ass-a ad tfak ccedda
Ad teṭfer-itt talwit
Win imennan kra
A t-yaweṭ deg ddunit
Ad kun-wessiɣf lxedma
Ssber d lɛali-t
Ass n lexmis deg uzal Taxelqit ettemsazzal
D adrim iɛellan fell-i
7 Asefru n Karim Ait Hemmǧuda, taddart n Wanu.
Awal d usefru
Teffeɣ-d nnesra mm lɣwal Tamdint tenhewwal
Bgayet teḥkem fell-i
Ayen i deg yixef-iw mejrud
Yettwared s leqyud
D lmeḥna n Rebbi ad tɛeddi
A kun-ḥkuɣkra n lamer
Am lɣayeb am lḥader
Ɣef tedyant i iṭran did-i
Ass deg i lliɣd ccaṭer
I ttjurruɣdeg ssṭer
Meḥḥuɣtalwiḥt s ibeddi
Negra-d deg zzman nettwaḥqer
Kul yum d aḥebber
Nettmarki lxebz d akridi
Ay ul-iw ili-k d uḥric
Ur ttmagga d aqcic
Tura ur d-yeqqim laman
Ccwaṭen ffɣen-d am lǧic
àčuren-d afrag d waɛric
Aẓerben s nǧis i waman
Mi izem yečča-t wemcic
Iɣeẓẓa-t am leḥcic
Wehmen seg-s widak yeɣran
Awal d usefru
A wi yufan ẓẓher-is d aqelwac
A t-yezlu i warrac
Ad ideɛ ixef-is deg yilili
ḥedd iqessem-as qeddac
Lebsa n ccac
Yerna zzwaj lɛali
Nekk a sidi weɛlac
Mi d ẓẓher ulac
Ečč aɣrum terjuṭ Rebbi
A ẓẓher-iw a bu tlufa
Ɣur-i i d-yestufa
Amzunɣɣiɣ-as bab-as Iqsem-iyi-d akurfa
Deg yiṭ n lǧemɛa
Yenna-yi-d: iwi-d, nniɣ-as: anef-as
Wellah ur wiɣakurfa
Deg yiṭ n lǧemɛa
Nekk d ccer ad nemdeḥḥas
Ttesɛa uttesɛin d sellaḥ
Ffhem a lḥabeq
A win yeɣra deg yasin
Taninna teqqim teɛweq
Lbaz a tt-yexneq
Ugtent fell-as tersasin
­ 34 ­ Aḥric wis sin Isefra ɣefumezruy
Awal d usefru
A Fransa a yudem n taɣaṭ
Berka tiyyiti d leɛyaṭ
Imjahden a kem-ɣelben
A kem-ssufɣen seg Lafayat
A Fransa a yudem n wegtul
Berka tiyyiti deg lebḥur
Imjahden a kem-ɣelben
A kem-nehren am uɣyul
A Fransa a yudem n texsi
Berka tiyyiti d imeṭṭi
Imjahden a kem-ɣelben
A kem-ssufɣen deg Laljiri
A Fransa a yudem uṭarus
Berka tiyyiti d leḥbus
Imjahden a kem-ɣelben
Tura iɛawen-ihen Rruss
Labyu thuzz ifer-is
Aɣ-d-tawi lexber-is
Lmumen tejreḥ tasa-s
Ben Ǧellul irkeb iman-is
Ɣer temdint n Swis
A Rebbi ma ur teṭalleṭ fell-as
Fell-aneɣirẓa leɛmer-is
Ittɛin deg ddin-is
A Rebbi tiliṭ did-s
Awal d usefru
Aql-aɣdeg Wexnaq Ubesbas 8
Deg labri s ddaw tala Ulac tarewla
Sslam ssiweṭ-it i yemma
I iyi-d-iǧǧan i lmeḥna
Aql-iyi dg ǧbel Awras
Dinna d aɛessas
Rebbi a kem-isebber a yemma
Mmi-m inɣa-t rrsas
Iḥṭer-d ccher n leḥlal
Tabburt ubaryar teldi
I win yebɣan ad yekrez
Ad d-yawi lurd  ɣer urumi
Tayerza s iɛudiwen
Afellaḥ-is d agumi
Tɛuhed tmurt ur tekriz
Ukan ad d-yemɣi ilili
Iḥṭer-d ccher n leḥlal
Tabburt ubaryar teqfel
I win yebɣan ad yekrez
Ad d-yawi lurd  ɣer lɛesker
Tayerza s iɛudiwen
Afellaḥ-is d Ɛebdeqader
Tɛuhed tmurt ur tekriz
Ukan a d-yemɣi ẓẓaɛter
Iḥṭer-d ccher n leḥlal
Yiwen ur isebb deg zitma
8 Axnaq Ubesbas, d amkan teffren deg-s lmuǧahidin.
Awal d usefru
I win yebɣan ad yekrez
A d-yawi lurd  ɣer lyuṭna
Tayerza s iɛudiwen
Afellaḥ-is d Ɛebdella
Tɛuhed tmurt ur tekriz
Ukan ad d-temɣi lɣaba Ahna lmuǧahidin
Mi i d-usan seg ǧbel Awras Ssura-nsen tecbeḥ
Bḥal tarwa uɣilas
Ad-tilim d ssaǧiɛin
Fransa a tt-neqleɛɣef lsas
Ur ttsamaḥeɣi laṭak
Laṭak n wass n lǧemɛa
Nɣan Meqran d Buzid
Raḥen ǧǧan leqraya
I istuḥec uzniq n telmatt Isegma uzezzu
Nɣan Sliman Uɛacur
Ǧǧan Lɛerbi yettru
Wwah a dadda ṭibi
D acu i k-xedmeɣa Rebbi
Awal d usefru
Gzem aqemmuc ɣef sebɛa
Teǧǧeṭ aqerruy-iw akenni
Ad d tas imma ad iyi-teɛqel
Ad tbeqqi sslam did-i
Wellah ur iyi-iɣaṭ uksum-iw
Deg lɣaba tečča tninna
Iyi-ɣaṭen d arraw-iw
Ǧǧiɣdeg berra
Wellah ur iyi-iɣaṭ uksum-iw
Deg lɣana yečča uǧaḥmum
Ur iyi-ɣaṭen d idamen-iw
Deg lqaɛaɣzan amdun
Iyi-ɣaṭen d arraw-iw
Widak ǧǧiɣi leɛmum
Wellah ur iyi-iɣaṭ uksum-iw
Deg udrar tečča tsekkurt
Ur iyi-ɣaṭen ara idamen-iw
Deg lqaɛa tečča tzemmurt
Iyi-ɣaṭen d arraw-iw
Widak ǧǧiɣi tmeṭṭuyt Ahna lmuǧahidin
Mi i d-wwṭen luṭa n telmatt Lɛesker yessirkli
Lǧic yuli aẓru
Nɣan lḥaǧ ameqran
Ǧǧan ṭeyyeb yettru
Awal d usefru
Ɛuhdeɣur ččiɣtamellalt
Ɣef tedyant i ikren deg telmatt
Judd a Baba ḥemza 9
Taddart teffeɣsalamat
Lɛeslama s sifil
I win mi teqqur tasa
Swan aman d ssabun Trisiti tesruɣa
Nebbuṭi ɣef ayetmaten
Widak i d-yeṭren seg lɣaba
Berkamt a lxalat berkamt
Berkamt aneqqi deg nnwal
Gremt aman rnumt iwzan
Sukkemt-id seg uɣerbal
Ad yečč lǧic ad iruḥ
D lweqt ad yali  ɣer udrar
Berkamt a lxalat berkamt
Berkamt aneqqi deg seksu
Gremt aman ternumt awren
Sersemt taccuyt ad teḥmu
Ad yečč lǧic ad iruḥ
Ula  ɣer Fransa ad d-tejbu
9 Baba ḥemza d lwali deg Telmat.
Awal d usefru Ahna lmuǧahidin
Mi i d-usan deg mya yid-sen
Sslaḥ yusa-d i tewwar
Rran sifil ttar
Ajundi atan deg udrar
Wehmeɣd acu i d lqut-is
Amadaɣyefka-t i gma-s Ittwačč idis-is
Aɛuhed ur yeqqil axxam-is
Alama yeddem leɛlam-is
A win yeddan d si ḥmimi
Ad yerfed tamaṭeryat
Yes-s ad yali  ɣer ttura
Tensa tafat deg yiṭ
A win yeddan d si ḥmimi
Ad yerfed tamaṭeryat n seǧǧaǧ
Yes-s ad yali  ɣer ttura
Tensa tafat deg lfilaǧ
A win yeddan d si ḥmimi
Ad yerfed lmuskut
Yes-s ad yali ttura
Tensa tafat deg uqbu
Awal d usefru
A timetreṭ taberkant
A tin iɛelleq uɣilas
Asmi iffɣeɣ  ɣer lǧihad
Mmi ǧǧiɣ-t  ɣer imma-s
Ma ddreɣad d-qqleɣɣur-s
Ma mmuteɣlajel fell-as
A timetreṭ taberkant
A tin iɛelleq usaru
Asmi ifɣeɣ  ɣer lǧihad
Mmi ǧǧiɣ-t deg usu
Ma ddreɣad d-qqleɣɣur-s
Ma mmuteɣa kem-yessedhu
Aql-iyi deg It Yeɛla
Deg labri ddaw tayda
Tusa-d temɣart n lǧennet Tewwi-yi-d lqahwa
Aɛṭi-kem ssaḥa a yemma
Tikli-nneɣ siwa laɛca
Nekkat ad d-nawi lḥuriyya
Digul 10 yefka-yaɣ-d irden
Ɣef Ɛmiruc asmi i t-refden
Ulama yemmut amiruc
Lezzayer tesɛa irgazen
10 De Gaule aselway n tmurt n Fransa.
Awal d usefru
Digul yefka-yaɣ-d udi
Ɣef Ɛmiruc asmi i iɣli
Ulama yemmut Ɛmiruc
Lezzayer tesɛa akursi
Digul yefka-yaɣ-d timẓin
Ɣef Ɛmiruc asmi i t-wwin
Ulama yemmut Ɛmiruc
Lezzayer s tɛellamin
A lyuṭna a bu tuyat
Iɛellen lḥebs n lxalat
Ruḥ ad d-taliṭ adrar
Irgazen-nsent d ibelḥurat
Aql-iyi deg Tefli n Weẓru
Tedewwir fell-i labyu
Ini-as i yemma taɛzizt
Ma xedmeɣ-as kra ad iyi-teɛfu
Aqli-iyi deg Waḥfir n Burdim
Tibburaɣelqent fell-i
Mi iyi-ɛellen trisiti
Hedreɣ-d ayen ur nelli
Si ṭeyyeb yemmut deg uzal
Lɣaci akk yettazzal
Ruḥet ay ayetma ad trewlem
Ma d nekk ad mmteɣɣef listiqlal
Awal d usefru
Sɛu laɛqel a yemma-s
Mmi-m telqeṭ-it lǧennet
Ass n lettnayen i d amcum
Mi i d-wwin aksum
Tiqcicin fetlent seksu
Fkant-as taṭsa n wuglan Ɣant aselman
Nuhni kkaten rradyu
Deg wasmi nesla yemmut Sifil yettru
Laṭak yekker deg It Weɣlis
Gar Ɛmirc d Fransis
A lǧunud ata yekker ddḥis
Ay aṭaksi seyyeḥ seyyeḥ
Lɛal ugumi teqbeḥ
Ɛmiruc rwaḥ zlu-tt
Ɣef twenza-s ulac rrneḥ
Ccuhada ay izmawen
A wid i iḥurbrn s nnif
Awal d usefru
Temmutem ɣef lezzayer
Ad ḥyun wid i d-yegran
Deg Nufember temsefhamem
Tufɣa n weɛdaw tban
àčan neɛma s ẓẓur
Yerna ḥseben-aɣd lḥiwan
Ɣef lɣaci kerzen tamurt
Idurar d iɣezran
Argaz tameṭṭuyt ttwaḥeqren
Llaẓ ḥafi ɛeryan
Kecmen-aɣ-d almi d tabburt
Deg ufrag acḥal nɣan
Imma-s mmi-s ttrun
Ur ẓrin d acu i iṭran
Lbaṭel yerna-d zzhir
Ɣelqen ula d iberdan
Ilaq kan tufɣa n weɛdaw
Lfuci, aseḥsaḥ deg sin
Taḥya lǧazayer yuli-d Ttsiyiḥen Iɣezran
A k-yerḥem Rebbi a ccahid
Win yemmuten ɣef leɛlam
Temmutem ɣef Lezzayer
Ad ḥyun wid I d-egran
Awal d usefru 27 11
Ad cekreɣIt Wertiran
Lejdud-nneɣ s lǧemla
Nnif d lḥerma ɛlayen
Widak i fehhemen s lmawna
Deg udrar kan I zedɣen
Leqraya-nsen d rraḥma
Sida Lḥusin d Lmulud
D ccix Sidi Yaḥya
Mbla ma ttuɣLmuhub
Saɛid n Jberni yerna
Wid iḥefṭen leqran
S ttefssil d lmeɛna
Tturk Aḥeddad tesnem-t
S lɛilem n lfalek d tjerrumt
A kun-yerḥem Rebbi a ṭelba
I isefhamen s lemɛun
Ɣas nekni ur neɣ ri ara
Nettbeɛ-ikun-d s nniya
A k-iɛuz Rebbi a Lfudil
Friḥa, Mziyen ɛlayen
D ccix Sidi Ttwati Tacerɛit-nsen tessawal
Cerfa d Iɣbuliyen
S Rebbi d Nnbi d leɛnaya
Bu jelili d uɛidli
­ 48 ­ Aḥric wis kraḍ
Isefra ɣef teflest
Awal d usefru
Cciṭan d ibelbel
Iddal-iyi s iḥembel
Yeqqar-iyi gen mazal lḥal
Ass-a d adfel
Cciṭan d ayahudi
Iddal-iyi s ubidi
Yeqqar-iyi gen mazal lḥal
Ass-a d abeḥri
Cciṭan d afezzaṭ
Ssbaḥ yettawi leɣlaṭ
Yeqqar-iyi gen mazal lḥal
Aṭu n wass-a d asemmaṭ
Lmut tewweṭ-d tifednin Iɣsan fsin
Ttrut a lwaldin deg sin
Lmut tewweṭ-d tiwleẓẓit D timɣerrit
Bqaɛlaxir a ddunit
Lmut tewweṭ-d  ɣer teblult Texser teksumt
Heyyit ikerri tezlum-t
Lmut tewweṭ-d  ɣer tgecrar Ifuk wurar
Nejmaɛemt a tuddar
Awal d usefru
Lmut tewweṭ  ɣer tmessaṭ
Tettru mm tecraṭ
Axxam yeqqim d asemmaṭ
Lmut tewweṭ  ɣer wammas Tettru tmeṭṭuyt-is
ḥzen ay ajeggu alemmas
Lmut tewweṭ  ɣer yedmaren Ttembacaren
Am tegrurt izamaren
Lmut tewweṭ  ɣer uɛenqiq Yekfa tteḥqiq
ḥedd yettru, ḥedd yettcewwiq
Lmut tewweṭ  ɣer uyendur Jemden lehdur
Tettruṭ a win yellan d aḥrur
Ɛusseɣlefjer n ssbeḥ
Tabburt ma ara ad d-teldi
Nekk ur lliɣd taṭemmaɛt
Ttɛussuɣtin n Rebbi
Win yeṭṭfen seg-s ur iɣelli
Lmektub ad inadi
Ɛusseɣlefjer n ssbeḥ
Ad ẓẓaleɣnafila
Dɛiɣi Rebbi eɛzizen
Ad yecfeɛe ɣef luma
Win yeṭṭfen seg-s ur yettaggad
Awal d usefru
Ad selliɣfella-k a Nnbi
Ass-a d lettnayen
Cwahed n tamment taḥrurt Izṭan berdayen
Sal ɣef Nnbi d rressul
D sidna Ǧebrayel
Ad selliɣfella-k a Nnbi
Ass-a d ttlata
Cwahed n tamment taḥrurt
Izṭan ɣef tlata
Sal ɣef Nnbi d rressul Ternuṭ ssuḥaba
Ad selliɣfella-k a Nnbi
Ass-a d larebɛa
Cwahed n tamment taḥrurt
Izṭan ɣef rebɛa
Sal ɣef Nnbi d rressul
D lalla Faṭima
Ad selliɣfella-k a Nnbi
Ass-a d lexmis
Cwahed n tament taḥrurt
Izṭan s lɣerd-is
Sal ɣef Nnbi d rressul ṭernuṭ-iyi leḥbab-is
Win ur nettẓalla ara diri-t
Mexfa a s-tinim d lɛali-t
Lberj-is izdeɣ-it uɛefrit
Awal d usefru
Win ur nettẓalla ara ssbeḥ
Dewɛessu seg-s tenfeḥ
Am netta am lhayca Ixuss-itt usneḥneḥ
­ 55 ­ Aḥric wis kuẓ inzan
Awal d usefru
A bu snat yiwet texṭa-k.
A k-yefk lɛid i tɛacurt.
A Rebbi dawi niɣawi.
A taɣaṭ kemm s ucamar nekk s ucamar.
A tidak isliwliwen, abrid iṭul.
A t-id-arweɣ, txenqeṭ-t.
A win ijebbden amrar ixef-is ataɣur-i.
A win yessawalen ur iyi-kkat, xwu-iyi siwa deg tafat
A win yettrebbin ibki, la taduṭ, la ayefki.
Aɣanim igdder, irna isuṭ-d fell-as waṭu.
Abuxruf ur yezmir i yiman-is, yerna aǧeɣlal ɣef yiri-s. Aẓar taberruyt.
Adfel ddu-yas, lgerra dduri-yas, ma d agris iqeṭṭeɛ tikerkas.
Aḥebber qbel ad ṭebber.
Aḥlil waynu ma drus ad d-nernu.
Aggad win i k-yettaggaden.
Aguṭif deg urumi maḥḥla.
Ah! A Rebbi ur k-neɣ aṭ, ikerri tecckeṭ-it taɣaṭ.
Akken i d-yusa wass a t-ikes umeksa.
Aluṭ, ablaṭ ay It Taɣlaṭ.
Am win iceṭṭḥen i uderɣal.
Amcic yeggan ɣef umaṭun.
Ameyyez qbel aneggez.
Ameɛmac deg tmurt iderɣalen d azerqaq.
Anda yewweṭ lxir, Ad yaweṭ ccer.
Anez ad uteɣwin illan deffir-k.
Ansi i sen-d-tekkiṭ i yIlmayen d asawen.
Ansi i tekka taɣaṭ ad yeṭfer mmi-s.
Aqerruy-iw d ini, win yebɣun yini.
Argaz ur nxeddem efk-as taruka ad yalem.
Asɣar n wulmu ad irreẓ wala ad yeknu.
Aseggas deg i bɣiɣad d-sɣeɣlefrac, ufiɣagertil ulac.
Aùmayaf win ixedmen kra a t-yaf.
Awer ad iyi-yefk Rebbi ayen iyi-tbudd imma.
Ay azarez n taduṭ akken i tufiṭ lehl-ik tedduṭ
Ay ul ssen ad tebnuṭ taccuyt mm rebɛa ifassen.
Ayeddid ur yettengay alma yeččur.
Awal d usefru
Ayen i d-tnewwel tmeɛfunt a t-ččen warraw-is.
Azgen i taddart, azgen i umexlul.
Aɛdaw-ik ma yeqqel-ak d aɣyul, ur t-rkkeb ara
Bɣiɣnnif, qqimeɣdeg rrif.
Bedd ad twaliṭ, ddu ad tawiṭ, qim ulac.
Beẓẓa din i iẓẓa.
Cceḥḥa ma ara yeččar ukufi.
Ceyyɛeɣ-t ad d-yawi azlaf, yewwi-d acnaf
D acu ara teččeṭ ay iɣid deg yibrir.
D acu i tettunageṭ ay aderɣal? D tafat!
D amaṭun i ittnazaɛen.
D aqettun i nettara  ɣer taffa.
D aɛebbuṭ i irefden tigecrar.
Ddu yella, qqim ulac.
Deg uṭar-iw wala deg usebbaṭ-iw.
Deg yiṭ neggan, deg wass ur nettruḥ sani.
ḥerrem-as i wuɣemǧa, ad runǧa.
ḥewwes ɣef targit ma tesɛa iẓuran.
Ffɣen-d iṭarren-ik deg uzembil.
Ffi-d, seqqi-d a lla Rqiya, ma tettuṭ-iyi s lexṭiya.
Ggen alma d azal, ad tafeṭ sseɛd-ik mazal.
I zineṭ, i melluleṭ, ad inɛel Rebbi taxxamt deg i d-tluleṭ.
Iɣza Rebbi deg uɣyul i s-yekksen acciwen.
Ifut-ik lefjer ay amɣar.
Igla uzegzaw s uquran.
ṭṭef deg leqṭeɛ ujenwi ad tjerḥeṭ;
ṭṭef deg ufus n treggext ad teclefṭeṭ; ṭṭlam uṭellis.
ṭṭef deg ufus n wul ad tḥemleṭ.
ṭṭmeɛ issexsar ṭṭbeɛe.
Awal d usefru Ijbbed iqqeres.
ṭṭrad uqbel ad texlu. I s-yenna werẓaẓ.
Inna-yas ut-it, inɣa-t.
Inna-yas wuccen: “Lexrif xerfayen; ssif eɛamayen; ccetwa yumayen!”
Irden n wedrar d sris,tasiert iǧer-itt ufṭis, qqim-d a yinebgi ad teččeṭ rrfis.
It Bubirek serwaten, It umalu qqaren llah ibarek.
Ittruḥ zzit anda yella umurej.
ṭuccen, ṭuccen, aɛdaw-ik d uccen.
Iwzan qbel ifrax.
Kkes-as-d seg ucamar-is tbexxreṭ-as.
Kkreɣad ggeḥleɣ, ddreɣleɣ.
kra yella, kra yerna.
Kul aceqquf yeqqel d tarbuyt.
Kul tirect tesɛa akurfa.
Kul yiwen yeqqar-as: “ D ibawen-iw i ittewwan”.
Lɣerṭ imekken-it umeqqran, imekken-it umeẓẓyan.
Leḥbab d leḥbab, nniya ulac.
Leǧruḥ d iqdimen, ssebba-nsen d ifzimen.
Leɛqel d aɛdaw n bab-is.
Lfuḥa uqemmuc; tem  ɣer uɛebbuṭ; tegzel iɣallen.
Lmut d aẓar mačči d nnwar.
Lxir d uzzal, ccer d uffal.
Ma ara d-iciṭ err-it i tyuga.
Ma ddreɣkra ur tesɛiɣ,
Ma mmuteɣxilla i d-ǧǧiɣ.
Ma nṭeṭal  ɣer limin numen, ma neṭṭal  ɣer cclaɣem nuhem.
Ma tekcem-d tsemṭit, heyyi-d tiserɣit.
Ma telluẓeṭ, ruḥ  ɣer texwalt; Ma tettwaḥqerṭ, ruḥ  ɣer tegmatt.
Ma tenxer, wexxer.
Ma ur d-nezdim, ad d-neskucceṭ.
Ma ur nerkib ad neckenṭeṭ.
Meddenɣelben-iyi, nekkɣelbeɣtamcumt n yemma.
Menhu ara d-yinin ifuḥ yimi-k a belḥaret.
Awal d usefru
Meqrit wuṭan ɣef yimuṭan.
Mi ara d-ilal a s-nsemmi.
Mi ara s-ɛerqent i wuccen, ittarra-tt ɣef ibeɛucen.
Mmag d uccen, ur k-tetten ara wuccanen;
Ur ttmaga ara d uccen, ad teččeṭ d uccanen.
Mya lmut ad mmteɣ, aql-i mmuteɣ.
Nekk ad gneɣ  ɣer tebburt i qerbeɣ  ɣer ubrid.
Nekk ttmeslayeɣɣef nnger, netta yeqqar-iyi acḥal n dderya i tesɛiṭ.
Nenna, nenna, lfayda ur telli; am win i d-issulin aḥriq ilili.
Nnan-as i wuccen: « Ad teṭwiṭ?” Ittru.
Nnan-as: «Tetteẓẓeg tebkitt», yenna-yasen: “tban ɣef udem-is”.
Nunag ur nufi, neqqel  ɣer yirden ukufi.
Qbel a k-ssneɣjaḥeɣ, tura mi i k-ssneɣrrtaḥeɣ.
Qqsen-t warẓaẓen, yerra ttar deg ibẓiẓen.
Rrbiɛ n ssur, yemɣi-d iqqur.
Rret azger i uẓeṭṭa.
S iggaggen s ifeggaggen.
Seg ugemmaṭ ar ugemmaṭ, yya-d a nemmickaṭ.
Seyyi niɣskef.
Smekti-d agujil ɣef imeṭṭawen.
Ssaba teqqel  ɣer laryuf, Iṭṭef-itt ṭṭbib d umiɛruf.
Ssneɣ-t am lǧib-iw.
Ssuq iɛmer, lɣaci ulac.
Taɣaṭ umeksa irẓa-tt, ibubb-itt.
Taddart n tɛessast leqrar-is ad texlu.
Taksart d taksart, Rebbi ifka afus.
Tameɣra tfukk, yeqqim-d lɛib i bu tjujar.
Tameddit i d-qqaren medden lɛeslama.
Tameṭṭuyt iḥerrzen axir n tyuga ikerrzen.
Tamɛayt deffir imensi.
Tasirt teẓẓad, awren ulac.
Awal d usefru
Tasusmi d uletma-s n tmusni.
Teddez, tebrez am idegrez.
Terrɛed deg Buḥemza, temken Muḥend-nneɣ deg tmalutt.
Tiṭ telfeɣ, ugel yeffeɣ.
Tilisa n wawal am tidak n wakal.
Tin yefran leɛmert tennuɣ. Tisekrin, timellalin.
Tireggax seg-wen a yisɣaren.
Tissas n wemcum i sent-ifehhemen d gma-s.
Ttemtaten yizmawen, ttlalen-d yismawen.
Uf, uf, a lembula, ad tgeṭ am lɣula.
Ul irḥa, tizmert ulac.
Ulac ticraṭ mbla idammen.
Ulac xali deg tsirt.
Uqbel asekrif a nezwir nnif.
Ur d-yettemɣay ujegu deg umagraman.
Ur iḥerrec yiwen alama yeɛɛuggen.
Ur iyi-ttḥibbi am Rebbi, ur iyi-xenneq am ibki.
Ur neddi d Rebbi, ur nferrej iṭebbalen.
Ur teddu d win ittaǧǧan, ur zeddeɣd win ittgaǧǧan.
Ur ttaggad win irwan mi ara yellaẓ, aggad amellaẓu ma ara yerwu.
Ur yeṭṭamaɛ uyeddid deg udlaw.
Ut-it ɣef walim ad yettu timẓin.
Uzzal ittwat ɣef leḥmu.
Wa d sidi, wa d aydi.
Wellah deg ur hent-ḥukkeṭ, ur hent-ɣeẓẓiṭ
Wi i d-yeẓran taẓult-ik ay akli.
Win i tuɣimma nekk d arbib-is.
Win ikersen kra s yiṭudan-is, ad t-yefsi s wuglan-is.
Win iqublen aḥibus, ad yawi akemmus.
Win mi izhur wudem, ccṭiḥɣur-s d asehlan.
Win ur nẓeṭṭ, ayen yufa yels-it,
Win ur nessin ad ixiṭ, ad issekmel deg lxiṭ.
Win ur nessin i lxir, yerr areṭṭal.
Win ur nesɛi tarbaɛt, ur yettɣimi deg tejmaɛt.
Awal d usefru
Win ur nettnawal ayen yufa yečč-it.
Win yebɣan tamessaṭ izzenz taɣeggaṭ, win yebɣan Ɛli yarew-it-id.
Win yeččan lḥeqq-is, yeqqen tiṭ-is
Yekker ad yeddu tikli n tsekkurt, teɛreq-as tin n tyaẓiṭt.
Yemger waydi deg ubidi.
Yemmut ilindi, yeḥzen aseggas-a
Yenna-yas ublaṭ: ad fsiɣYenna-yas ukura: ula ara d-iniɣ.
Yeqqel ufessas d tazart.
Yeqqel umcic d aɣulas.
Yeqqim almi d tameddit icudd lemṭella.
Yettak-d Rebbi irden i yir tuɣmas.
Yettḥibbi ddeq am tubrast.
Yewweṭ yiggig tablaṭ.
Yir lhayca ur tt-deqqim, yir asɣar ur t-ttleqqim, yir lɛebd ini-d niɣqim.
Ɛecra tsiyar deg yiwen ulemsir.
Ɛell-as aluṭ ay aḥeddad.
Ɛli d iri-t, ajellab-is d lɛali-t.
Tiẓrigin n Usqamu Unnig n Timmuzɣa