Inzan d ṣṣaba i d-yetteffɣen seg wallaɣ n yal yiwen, ladɣa imusnawen neɣ iḥeddaden n wawal. 
Inzi d taggara n wawal. 
Mi ara yili wedrum yennejmaɛ neɣ mi ara mxalafen sin, inzi yettili d taɛmamt n wawal, acku yeskanay-d tahuski n wawal.
Yak qqaren-d “Awal i t-iferrun d awal”. 
D acu i d anamek n yinzi? Ansi d-yettas? 
Amek i t-tettaddam tmetti?
Nezmer ad d-nnini s tewzel belli inzi yettuɣal i wemdan amzun akken d ddwa neɣ d taḥerzet-nni n ṣṣber neɣ d iɛeqqaren-nni i itekksen iḥeckulen ladɣa mi ara mlilent tulawincimi awal-nsent ur yetteffeɣ ara ɣer berra.
Yettlal-d yinzi seg wallaɣ n wid yetmeḥḥnen neɣ n yiḥcayciyen, wid yetcalin d wid yessufuɣen awal si teɛkemt n yal ass, amedya amsefru neɣ amedyaz.
Inzi yettwarfed s tmetti di tegnit-nni anida anamek n yinzi-nni yennul lǧerḥ iḥuzan amdan neɣ timetti s umata. Timetti yettwabnan ɣef timawit tḥemmel ad tessewzel deg tejmaɛin ladɣa mi ara yili lxilaf gar wa d wa s yinzan neɣ s lemtul.
Ar tagara, acḥal n lemtul i d-yeǧǧa Ccix Muḥend U Lḥusin d wid i t-yecban neɣ wid i d-nettadam seg wawal i d-nnan iḥeddaden n wawal, amedya Si Muḥend U Mḥend, Sliman Ɛazem, Lewnis At Mengellat, Lwennas Maɛtub, mebla ma nebder-d wid i ten-yuran.
As nerr tajmilt i Ǧuahmi Ǧuld-Brahami d-ileqḍen akk inzan-agi.
Ur iṭṭelliq ara wemcic i tqeṭṭiṭ.
Llan agad ittimɣuren ttissinen, llan agad ittimɣuren tḍellilen.
A tamɣart, bḍu s wul-im, akken nella meṛṛa d arraw-im.
Iɣrem aɣyul s teḍsa.
Lukan yettuɣal lxir, tili yuɣal i wezger; ineqqec ṣṣbeḥ, tameddit nɣan-t.
Ar k-yeǧǧ bab t_tcebbwat, teččed s ufus.
Ssadaqa i win yerwan.
Yemma-s umaxuf leɛmer tesluliw.
Kull ṭṭir yebna lɛecc-is.
Ma tugi-k lǧennet, agwi-t.
Awal aẓiḍan iteg abrid di lebḥer.
Zik tehlek turet, tura t_tasa.
Amrabeḍ ur neɣ ri, Tif-it teqbuct ggiɣi.
Ur ttili t_tazart, a k-ččen; ur ttili d ilili, a k-id-ssusfen.
Akken i t-id_dessebbw ɛwica, ara t-ičč Ḥend-u-ɛisa.
A win ithuzzun amrar, ixef-is a-t-an da ɣur-i.
Aqemmuc aẓiḍan iteṭṭed tasedda.
Mi tefra a nezḍem.
Ad yerḥem Ṛebbi taɛebbuṭ yurwen aṭas.
Ma tewted uzzal yibbwass, at_tidired aseggwas.
Win isseɣlen amzun iwet.
Ur ḥemmleɣ baba, ur ḥemmleɣ win t-yekkaten.
Win issusufen s igenni, ttuɣalett-ed tsusaf-nni s udem-is.
Yexdem leɛǧeb, yerna yeḥgeb.
Yehlek wezger, qqden aɣyul.
Ur issin ad ixiḍ, yerna yesseɣwzaf lxiḍ.
Ayen yellan di teccuyt, a t-id-yessali uɣenja.
A nhedder a nettemsefham, macci a nhedder a nettemsewham.
Xedmeɣ lxir, yuɣal-iyi d ixmir.
Kull-ci ad ifakk, ala Rebbi ara d-iqqimen.
Ṛuḥeɣ ad ɛerḍeɣ, twaɛerḍeɣ.
Anda tedreg i turew.
Nekk ara s-heddreɣ af nnger, netta a y-iqqar:- "acḥal bbwarraw-ik i d_deǧǧid?"
Am_min s-icetkan i lexla.
Izem bbwexxam d awtul m beṛṛa.
Am_min iceṭṭḥen i uderɣal.
Am kečč am nekk a lǧameɛ, tifeḍ-iyi ɛad s teḥsirt.
Irden ureṭṭal, tameɣra s ttebriḥ.
Axxam t_t ɛerɛarit, tikli taɛengarit.
Patta, dit-il, ǧn nǧus a frattttẓ! - Fils, rẓttǧnd le ttAre, ils saḍent ce que nǧus sǧmmes.
D acu i k-igan d gma, a mmi-s t_takna ggemma.
Asmi tella neyya, aɛlaw ad idel ɛecra; asmi tekfa neyya, aɛlaw ur id-iga.
Yiwet tnadiɣ fell-as, yiwet tetnadi fell-i.
Adrim ur teḥbis texrit, ur t-ḥetteb d rraselmal.
Nekk snedheɣ amcic, amcic issendeh tajeḥniṭ-is.
Leɛmer yeqqwil weclim d ddqiq, aɛdaw d ssdiq.
Amennuɣ ggizem yibbwas; amennuɣ bbweydi kull-ass.
Trebbin medden mummu, ma d nekk trebbiɣ atemmu.
Azrem ileḥḥu f uɛebbuḍ.
Win itnadin f cwit, itruḥ-as waṭas.
Win ijehlen a d-yeɣli.
Win iɛettben ad iɣellet.
Ikker-d wefrux, isselqwad baba-s.
Tixsi ɛ_ɛamer, taɛrurt teḥma, taɛebbuṭ terwa.
Lexbar ttawin-t iɛeṭṭaren.
D ayen tesɛiḍ i teswiḍ.
Ddu yid-sen, at_taɣed aẓar seg-sen.
Inna-yas wuccen: "Yibbwas kan i tɛeddayent fell-i".
Une seule fǧis, dit le chacal, qu'ǧn me jǧue le mauḍais tǧur.
La tekkseɣ isellufen i weydi, ihebbwej-ed deg-i.
Yiwen, temmut yemma-s, iffer-asen aqabac.
Yeṭṭukkek wezger s ccna, aɣyul ay  ɣer yerna?
Lɛar i t-itekksen d imi.
Yiwen wesɣar yerwi tirect.
Azger itwaṭṭaf g_gwmeẓẓuɣ, ma d lɛebd g_giles.
Tiyita di lḥamu.
Lemrafi weǧden, ma d iɣuraf mazal njiren.
Ar kem-qeblen di tmeɣra, tebduḍ ccḍeḥ.
ɛerḍeɣ Sidi, ičča-t akkw.
Zzeg-it wer turiw.
Ssiweḍ akeddab ar tabburt.
Sɛiɣ baba, qqimeɣ da!
Yefka-yaɣ lɛid di tɛacurt.
Ma tǧeɛleḍ ay aɛdaw ttuɣ-k, i k-rǧiɣ d asulef!
Lukan yenfiɛ yiḍes tili yennerna wemcic.
ɛemmi d yir ɛemmi, yerna učči ggelni.
Timetrit t_tarda t_tqessult.
Ḍemɛeɣ g_gwɛettar yetmetran.
Teɣli-d teslett g_Gellulen, tḥuz yiwen d Amlikec.
Lerbug heggan, ma d izgaren di Lǧemɛa Ufella.
Nekk tmaleɣ-as iberdan, netta ittabaɛ ifran.
A ṭṭir, ur ttafeg, ur trus.
Qqaren ibawen bbuccen, lakin uccen ur ten-itett.
Yiwen meɛḍur, wayed aḥlil.
Zzat llufan, bbi neɣ ɣebbi.
Ad inɛel Rebbi ccitan, d kra t-iruḍan, a t-ifk s amkan n ṭṭlam.
I tett yuɣen d bu tyuga, wammag bu qabac ikkat izehher am yilef.
Yiwen, yerkeb aɣyul-is, ara yesteqsay af zzayla-s.
Ur ttamen ula d iqcer bbweɣrum: iweḥḥel ger tuɣmas.
Irden a ten-ffẓett yir tuɣmas.
At wexxam gren rtaḥen; Ccwal ibbwed iɣerdayen.
A win ittaḍṣan, ḥader imeṭṭi.
Kull wa yella d lḥaǧ di tmurt-is.
Lxir d ccer d atmaten. l'autre.
Ay igenni bu yetran, lqaɛ-ik d igwersalen.
Leɛmer alɣwem iwala taɛrurt-is: yenwa tinn-is tserreḥ, i_gwala tinn n gma-s.
A tacriḥt t_tedmert, tekks-i-kem tezmert.
Acu ass yifen akkw ussan, d aḥbib mi ara d-yas.
Aqemmuc u nelli ara, u tkeččmen yizan.
Win yufan tamart ukellex, ma ur ikellex ara, a t-izzem Rebbi.
Azger ma yebbwed ar tala: ma yeswa, yeswa; ma ur yeswi, yeswa.
Yenna yiwen: - "A Rebbi fk-iyi-d ṛṛeẓq, rnu-yi g_gwanda ara t-sserseɣ".
Awal tenna tbuzegrayezt: asmi d ssermel, sremleɣ; asmi d sseḍher, sḍehreɣ.
Ameyyez uqbel aneggez.
Ssiwleɣ a xali, yexla-yi; Ssiwleɣ a ɛemmi, yeɛma-yi; Ssiwleɣ a mmi-s
Win yebbwḍen azrem ar lɣar, ma yeqqes-it-id wer yeḍlim.
Ad yili lhemm yermel, issekfel-it-id lhermel.
Urar bbweɣyul d aɣẓaẓ.
Yenna-yas NNbi: Akken llan medden, a nili.
Tayaziṭ tenna i yefrax-is: jebdet ɣenbu, yemma-t-wen ur tesɛi bubbu!
Awal am_mezrem: ma yeffeɣ-d, ur anda yuɣal.
Tinini macci s yimi.
Tɛerq-as tikli t_tyaziṭ, ara tettabaɛ tin t_tsekkurt.
Qqim a laẓ ad yebbw lexrif!
Skaweɣ tagut i wadu.
G_gwasmi sɛiɣ dderya, sḥellaɣ sḥermeɣ.
Tenna-yas tserduntt: Seg_gwasmi urweɣ, ur swiɣ aman zeddigen. Z, AWɣ
Yenna weɣyul: ɛuhdeɣ lǧennet i deg i llan warrac.
Tefkiḍ-iyi lebṣel yerkan, rriɣ-ak ttmen d asekkak.
Awal tenna tqubaɛt: Wi ur nesɛi tagmat, ur itekk tajmaɛt.
Ufiɣ ameɛɛaybu itɛeǧǧib.
Menyif nnmara taryalt.
Timyif wi iṭṭfen, wi ibran.
Timyif at_tettru yemma-s wala at_tettru yemma.
Dderya n tteryel i tteryel.
Awal ameqqwran iqeṭṭu-d, awal amejṭuh iqeṭṭu-d.
Win ibɣan tafwat, yezlut taɣat.
Lɛebd yessnen yerna yetcawar am_min ileḥḥun g_giṭij;
Izzenz taɣzut, yuɣ aḥriq.
I telhid a neyya, mer ur tsengred ara atmaten.
Ur isseḍḥi ara ɛli s uferdas-is.
Yeggul af_feksum, yemceh lmerqa-s.
Ad yili Weqbayli am nekk, ifeɣ-t lmelk; A s-iniɣ a Sidi.
Nekk qqareɣ-ak Sidi, kecc fhem iman-ik.
Ma twalaḍ yiwen icudd aseɣwen, tind-as: - "mebruk aɛmam-ik".
Win ibɣan ad ikcem lǧennet, isew qeḍran d lḥentit.
Limin bbuḥdiq deg_gul.
Lxir illa, rrbeḥ ulac.
Isɣi d amellal, lameɛna itett imurḍas.
Aḥlil a win ittṣen, ṣṣyada taṣebḥit i t-ferqen!
Ad iḥrez Rebbi tabburt yellin.
Tenna tebburt: - "Err-iyi, ad rreɣ lada".
Ur yeqris uyeddid, ur nɣilen waman.
Ur d-iɣelli ara ubexsis ar yimi.
Gma-k a k-iffeẓ, ur k-isseblaɛ.
S yiles aẓidan, asif yettuɣal t_targa.
Ur tejwiǧ temɣart ammi tezmer i_isersiren.
Buddeɣ ajɛuḍ, ikecf-iyi.
Am_min ibudden aderɣal.
A win iṭṭamaɛen lxir g_gwin ur d_deǧǧi yemma-k!
Aḥeqqar, kks-as neɣ rnu-yas.
A bu ɛebbuḍ ameqqwran, ḥebber i uzekka.
Akken t-id_dessebbw taklit, a t-ččen warraw-is.
Win ur nesɛi nnif, yaɣ-it-id.
Ṭṭbel i bab-is.
Deg_gwammus i d_dtekk tezdeg.
Azzel, a d_dawiḍ; Bedd, at_twaliḍ; Qqim, ulac.
Ur ttimliḥ a k-ččen; Ur ttimsus a k-ǧǧen.
Ili-k d zzbel, at_tuɣaleḍ d addaynin; Ili-k d adfel at_tuɣaleḍ d adrar.
Aqjun anmeḍri ur itett iɣsan bbwexxam.
Agujil d agujil, a lukan s učamar.
Lefwaṛ ubazin di lḥara; Lefwaṛ wweksum teffɣen ar berra.
Taneɛmart Ibeṭṭaḥen, ibḍan sebɛa iɛeqqayen ibawen.
Amqerqur ɛder iman-ik, D lemjer i d amkan-ik.
Win isṭuqquten awal, di lɛar i d-itnawal.
Cwit i telwiḥt, cwit i terwiḥt.
Aṣɣar ara tḥeqred d winna ara k-isdreɣlen.
Axxam iččur d irgazen, irden ur as-nezmiren.
Axxam iččur d isɣaren, win ara yesmentgen, ulac.
Adeɛmamac di tmurt iderɣalen d azerqaq.
D lqella ggergazen i_gerran ɛli d argaz.
Izem g leɣyab-is, yettraḥ yimi-s.
Mi ara s-ɛerqent i wuccen, yettara-t i ibeɛɛucen.
Axir ṣṣber yir mensi.
Zzu  ɣer arkas, at_tafed asebbaḍ.
Tenna-yas tmeqbert: - "Win i wumi bbwiɣ baba-s, ur s-bbwiɣ ara; Win iwumi bbwiɣ yemma-s, ur s-ǧǧiɣ ara".
Heḍḍreɣ i warraw-iw, fehhmen warraw l_lǧiran-iw.
Win itmetran iɣi, ur itferr ara taqbuct-is.
D nekk i s-imlan taẓallit, yezwar-iyi ar lǧameɛ.
Sin ugaren uccen.
Win ixeddmen di tament, imecceḥ deg-s.
Win itteffren ittfuḥ.
Win d-izzuɣren afurk, ad izzu  ɣer taseṭṭa-s.
Iṛuḥ wul ad ikkes lxiq, yufa leḥbab d imuḍan.
Yečča lmal, yefreḥ bab-is.
Taḥbult n texxamin, at_treɣ neɣ at_tfurrem.
Lewǧeh ubeckiḍ: mi d-yeffeɣ yiwen, a d-yernu wayeḍ.
Ma tebɣiḍ at_txeḍbeḍ taqcict, ṭill ar yemma-s.
S anda yeqṛeb ur yebbwiḍ; S anda yebɛed yessuref.
Wi i kem-icekkren a tislit? - D yemma teḥder xalti.
Win yesɛan izimer, iɛell-as iziker.
Yir lǧerḥ iqqaz iḥellu; Yir wal iqqaz irennu.
Tenna-yas tissist: "Ḥesbeɣ mmi di lḥiḍ am lǧuher di lxiḍ".
Ma twalaḍ yiwen yerkeb aɣyul, tind-as: "mebruk aɛudiw-ik"
Yuker ḥeḍreɣ; Yeggull umneɣ. tenir.
I_gezṛan ala win iwten d win ittewten.
Inebgi bbwass d afessas; Wi s sin d amessas; Wi s tlata, ddem aɛekkwaz, tedduḍ fell-as.
U tweṣṣi ara agujil af imeṭṭi.
Iḍulan ar teṛbut; Imawlan ar tebburt.
Kull aṣɣar ittabaɛ tara.
D acu k-yebbwin ar lebḥer, a win ur nessin ad iɛum?
Wa d udem, wa d aɣudar.
Yettak-edd yiddew tassemt!
Win yebɣan lewqam, yezwir deg at wexxam.
Wi iwalan ttɛam drus: Yečč cwit, yeẓmeḍ aggus.
Win yebbwi wasif, ittattaf ula di tezzut.
Yiwen ufus, ur ikkat ara llir.
Am_min iceṭṭḥen i uderɣal.
Akken myeqraben i ttemwaraten.
Mi nemqaṛab, nemyekrac; Mi nembeɛɛad, nemweḥḥac.
Yettnadi azrem di tɣalaṭ.
Macci yiwen lǧameɛ a t-tebnuḍ, wayeḍ a t-thuddeḍ!
Tasa t_tilawin.
Kull Aɛṛab s uqessul-is.
Adeggwal am_memṛabeḍ: aɣ afus-is, truḥeḍ.
Ala aɣyul i_gnekren laṣel-is.
Akken i texdmeḍ i_imawlan-ik ara k-xedmen warraw-ik.
Ay iles yellan d aksum, d acu k-yerran d isennanen?
Ddu d useɛdi, at_taɣeḍ sseɛd-is.
Win u nelli d uccen, a t-ččen wuccanen.
Qqaren: "Ffɣemt, a tixeṣṣarin; Kecmemt, a tiweqqamin".
Lxir s lxir; win izwaren axir.
Ddu d wemcum, at_taɣeḍ ccum-is.
Wi ibɣan ad igem, yilqiq. Wi ibɣan ad yuzur, yirqiq.
Tafunast yurwen inisi : Ma teǧǧa-t d mmi-s, ma temceḥ-it d isennanen.