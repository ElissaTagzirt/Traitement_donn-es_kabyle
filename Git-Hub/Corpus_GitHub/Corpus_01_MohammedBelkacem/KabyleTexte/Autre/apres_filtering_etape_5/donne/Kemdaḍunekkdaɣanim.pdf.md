-Kem d aḍu nekk d aɣanim!
Tamawt n umaru
Deg udlis n ddunit, tella yiwet n temlilit yeṭṭsen
akk ɣef tiyaḍ. Tagi d tin d-yellan gar umedyaz
lakked tayri. U ma yella kra n wawal i
yzemmren ad d-yili i lmendad n wayen akk i d-yusan deg udlis-agi, wagi d imeslayen-nni n tayri
ɣer taggara n temlilit: « Tayri d tiɣersi n yilem;ɣurwat ad txiḍem! » Abuddu
Kem d aḍu nekk d aɣanim, d adlis ɣef tayri yecban tagi.
I kem, iss wwḍeɣad fehmeɣd akken tayri
d yiwen-is, d nekkni i yemgarraden.
I yi-islemden d akken tayri am fad mi ara
yeṭṭef bab-is: tiqit tiqit i s-laqen waman,
mačči ɣef tikelt. I yi-islemden d akken
tayri n tidet ur tesɛi udem, neɣ ma yehwa-yam, udmawen akk ines.
Usu n wawal1 Tayri
Yid-m i d-lhiɣǦǧiɣkra ma yella
Ar kem aziɣTufiḍ-iyi d nniyya Wi tettafeḍ
Xuḍi a tayri d nekkini
Lxir a yi-terreḍ
Kra yebniɣihudd-iyi Yid-m ṛwiɣ-tent
A tayri wi i am-yeḥkan Yid-m swiɣ-tent
A tayriɣelbent qeḍran
D acu i tenwiḍ
Ma d adrar ad d-yini kra
Win i ɣef ara tɛeddiḍ
Ad yessefru tamara Attan tusa-d Attan tusa-d
Tayri d tmucuha-s d aḥric
Nettat d wayeḍ
Terna-d azgen di leɛmer-iw
I mi ara thedder...
Amzun d ass mi ara d-yali
Tettuɣal-d deg wawal-iw
I mi ara tessusem...
Amzun d iḍ mi ara d-yeɣli
Yiwen yiṭij ay yellan
Wayeḍ d kemmini Tettɛayar iṭij
Tessekreh i tizzya-s lemri Tettɛayar irrij
Tessaɣuḍan irkelli
Anwa ur tt-nettḥemmil
Iṭij d wayyur di sin Nettat iman-is Kemmini
Tejbiḍ di lyasmin Ayyur tiftilin Tessaɣeḍ uḍan
D ddheb i ssefsin
Fell-am sser d iguza
A taɛelǧet gar tullas
Isem yerna-d deg-m kra
Terniḍ tikli d areqqas
Wi i tbudd twenza
D kem i s-tefka
Ikker ẓẓher-is deg yiwwas
A tifeḍ iṭij deg yigenni
Tifeḍ-t la kem-id-ittadder
Fell-am ur isɛi iɣimi
Isleb ittali ittader Ulad itri-nni
Akken a kem-iwali
Ičča-d cwiṭ si lefjer
A tusiḍ-d iruḥ lhem
Ulad leḥzen-iw yefreḥ
Ulad ddunit tusem
Kkes-d amek ur d-tcebbeḥ
Layas yes-sem ittwalqem
Yuɣal d asirem
Ijjuǧǧeg sseɛd-iw ifteḥ Tayri-m Tecba asennan
Inta deg ul iffeɣ  ɣer tasa
Tayri-m di yi-intan
Terreẓ-d tesɛeb i twakksa
Ay asmi i di-tenta
Asmi akken ay ddiɣḥafi
Ssebba ur tedrig ara
Kra d nekk kra d temẓi
Kra d nekk kra d temẓi
Kemmini terniḍ kra
Dɣa tennekmal tirni
Dɣa tejjuǧǧeg lmeḥna
Dɣa tejjuǧǧeg lmeḥna
Tejjuǧǧeg armi dayenni
Yiwen wul ma ur ḍlimeɣara
D lmuḥal iga tayri
D kem i d lfen
D kem i d lfen
I d isefra-yiw
Kem i d asirem
I d ddunit-iw
Kem mačči d tayeḍ
Temẓi-w a m-tt-hduɣXas a di-tmeḥneḍ
Xas yid-m a ten-ruɣMiga ad bennuɣdi lemḥan
Ta ɣef ta
Gar wul-im d wul-iw yeḥfan D tisuta
Tikwal mi ara yi-d-inin
Ɣur-i d acu-kem
Tikwal mi ara d-nadin
Ma fkiɣ-am isem
Miga ad d-ggareɣnnehtat
Tin  ɣer tin
Gar-i yid-m d lminat Iɣ-undin
Tikwal ma ttaḍsan
Mi yettruɣfell-am
Tikwal ma ttɛassan
Ayen i nessaram
Miga ad ttruẓuɣtirga-w
Ta s ta
Ma tsaggeḍ  ɣer lebḥer n ccaw D tikufta Tin bɣuɣ...
Tin bɣuɣssneɣ-tt
Lamčči am kemmini Kemmini iman-im Ulac lemtel-im
Kemmini d tayri m i ara tɛellem
Kemmini d ssut-im D sser-im D kulci-yim
Kemmini d tayri m i ara teqdem
Tin bɣuɣḥemmleɣ-tt
Lamčči am kemmini Kemmini weḥd-m Ulac sennig-m
Kemmini d tayri mi ara trekkem
Kemmini ulac am kem
Ulac deg udem
Ulac deg yisem
Kemmini d tayri mi ara tessusem
Tin bɣuɣḍegɛeɣ-tt
Lamčči am kemmini
Kemmini ala kem
Anta ur nettasem
Kemmini d tayri mi ara d-teẓḍem
Kemmini wi ibɣun yersem Tissent sɣur-m Isefra yes-sem
Kemmini d tayri m i ara tsellem ḥemmel-iyi
ḥemmel-i d agellil
Siwa ul-iw d amattar Deg-m yettḥellil
Ciṭ n tayri ma tugar ḥemmel-iyi ttxil-m
Sken-iyi abrid  ɣer ddunit Sken-iyi asirem
Ula ma ycuba  ɣer targit
Di ttexmam tikwal
Ttmagar-i-d am uɣbel
Mi i am-temmcukkal
ṭṭes teǧǧeḍ-iyi  ɣer wabel Ariɣtenḍellas
Seg wasmi i d-kkreɣfell-i
Ddunit ma s lexlas
Xellseɣɣef medden irkelli
Lemmer ar kem-ɣiḍeɣ ččiɣ abrid s tmuɣli
Ugadeɣa n-azzleɣ Ad yazzel deg-i imeṭṭi Nnaɣḥemmel-iyi
Ur yi-ittaǧǧa akka mmuteɣMmuteɣiḍelli
D rrwaḥ kan i mazal ruḥeɣTusiḍ-d kan… Tusiḍ-d kan… Issenṭi lferḥ-iw Ufiɣiman-iw Kkren iḍudan
D tira ay bdan Truḥeḍ kan…
Uɣalen la ḥettben ussan Tusiḍ-d kan…
Attan tuɣtemẓi-w
Iwwet ikker ẓẓher-iw Ruḥen iɣeblan
Dɣa rnan wurfan Truḥeḍ kan…
Atna-ya zzin-d akken llan Tusiḍ-d kan…
Mmlaleɣd wul-iw Tejjuǧǧeg tayri-w
Ur d-igwri uɣilif
Iquc akk lḥif Truḥeḍ kan…
Iɛawed asenṭi am lexrif Selmed-iyi La kem-ttnadiɣTtxil-mɣurem a kem-afeɣLa kem-ttcedhiɣTtxil-mɣurem a kem-ẓreɣSelmed i yiḍarren
Amek ara beddlen abrid
Selmed i wallen
Amek ara nekrent aḥbib La kem-ttarguɣTtxil-mɣurem ad teffeɣFell-am ḥekkuɣI kra ara d-mmlileɣSelmed-iyi ard issineɣD acu i d times tasemmaḍt
Selmed-iyi ard iɣileɣUlac wi i d-teǧǧa tḥeccaḍt La kem-ttraǧuɣTtxil-mɣurem ad d-tezziḍ Fell-am ttruɣAm usigna i di-terriḍ
Selmed-iyi ard ssiwḍeɣAd ttneqlabeɣam tata
Selmed-iyi ard uɣaleɣD arulyu-nni n tmucuha Tasusmi
Ayen akk i tenna tsusmi
Iffeɣfiḥel ma nehder
Ayen akk i yehder yimi
Gar-aneɣur s-iban later
Ay amḍiq deg nettɣimi Asmi d-nemsawi
Wiss ma tecfiḍ kemmini
Asmi akken ẓẓher-nneɣ ikker
D ddunitɣ-ibḍan acimi
Am tazart ɣef yedni
Nnaɣa yir ass-nni
Yal wa sanida t-tḍegger
Netta yuɣalen i uɣebbar
A s-tiniḍ leɛmer yezhi
Nekk dagi ttḥukkuɣlecfar
Imeṭṭi ittaf-d imeṭṭi
Ma d kem ur m-iban later
Ya di lber ya di lebḥer
Ittru wul ibɣa a kem-iẓer
Lukan d lhedda lɛali
Ruḥ kan tanfeḍ-as yenṭer
Umeɣbun deg i teṭfer
D rray-is yuklal akter
Ad yerwu ubujad tayri
Ɣur-i lkaɣeḍ n tebrat-im
Xas akka acḥal d aseggas
Kem truḥeḍɣef yiman-im
Nekk lhiɣ-d d leqraya-s
Ayen akk i d-ḥkiɣd aqdim
Ayen akk i n-ǧǧiɣd aclim
Asirem i d-mazal d awsim
Xir ulac ttkal fell-as
Kem d nekk ur nettleqqim
Beṭṭu i d-neǧǧa ad yeqqim
Ma a m-yefsu ma ad am-yisgim
Taɣ-it d azegzaw kullas
Ayen akk i tenna tsusmi
Iffeɣfiḥel ma nehder
Ayen akk i yehder yimi
Gar-aneɣur s-iban later Uɣal-d Uɣal-d
Ur yi-ittaǧǧa ara Lɣiba-m
Ur s-zmireɣara
Ussan la ttɛeddin Ur aɣ-d-ttlaɛin
Ugadeɣad d-zzin
Ur aɣ-d-ttafen ara
Beddeɣdeg udem i waman Ɣelben-i-d imeṭṭawen
Iban-i-d wudem-im yesfan
D aman i am-t-isluɣen
Tenɣiḍ-i ulac wi i kem-icban
Sebḥan wi i kem-id-ixelqen
Am yini iqublen times
Akkenni ulad nekkini
Ul-iw d-ittewwanɣur-s
Times-nni d kemmini
Rruḥ si zzman ittraǧun
Melmi ara kem-id-tefk tizi
I yiɣeblan d acu a s-rnun
Ixtar-ikem iǧǧa temẓi Uɣal-d
Ur yi-ittaǧǧa ara Lɣiba-m
Ur s-zmireɣara
Ussan la ttɛeddin Ur aɣ-d-ttlaɛin
Ugadeɣad d-zzin
Ur aɣ-d-ttafen ara
Cfiɣass-en am wass-agi
Asmi kwen-rran  ɣer lmizan
Ayyur dihin kem dagi
Ilaq umwanes i yetran
Tɣelbeḍ-t d tama-m teɣli
Iɛelleq d kem i d-yeknan
Lehdur akkɣur-i i tesliḍ
Amzun ur am-ufin ul
Lehdur akk i di-tenniḍ
Rɣur-i gwran-d d lemtul
Tikwal yeqqar-i-d wul-iw
Mer d-tluleḍ zdat-s axir
D acu ara s-rreɣa ẓẓher-iw
I yi-issegwran  ɣer deffir Uɣal-d
Ur yi-ittaǧǧa ara Lɣiba-m
Ur s-zmireɣara
Ussan la ttɛeddin Ur aɣ-d-ttlaɛin
Ugaden ad d-zzin
Ur aɣ-d-ttafen ara Wissen ahat…
Wissen ahat ma la yi-d-tettmektiḍ
Ma d nekk ala kem ur tettuɣAy xaqeɣd kem telliḍ
Wi i m-iḥkan d acu ttarguɣAd tafeḍ mazal teswiḍ
Ɣef wallen-iw i yban ttruɣMačči d abrid berdayen
I kem-urgaɣdeg uzal qayli
Wwiɣ-d udem-im s wallen
Mi i d-ukiɣḥed wer yelli
Ttruɣur yeẓri yiwen
Iman-iw sdat Rebbi
Xas ussan mazal-iten
Nekk amzun kfan fell-i
Iɛreq leḥsab d acu-ten
Ixleḍ wass-a d yiḍelli
Ad ɛeddin ttɛeddayen
Am wakken acemma ur yeḍri
La d-ttmektiɣam lexyal
Allen-iw di tignaw wwtent
Udem-im la d-ittban tikwal
La ttmettateɣmyal tikelt
Mi ssawleɣwi ara d-irren awal
D tasebḥit tirga akk fatent
Ul-iw iṛebba-d iɣes
Allen-iw semmḥent iḍes
Ma d kem ahat tegganeḍ
Ul-iw irebba-d iɣes
Kem baqi ur d-tuɣaleḍ Ul-iw dam-hdiɣS wayeḍ tbeddleḍ-t
D acu ara m-iniɣI txedmeḍ tafeḍ-t Tayri ikwessar
Ur tezdireḍ ara Ad d-tettifrireḍ
Ur tewzineḍ ara
Ayen ara yi-tekkseḍ
Ur t-tesɛiḍ ara
Ayen ara yi-tenɣeḍ
Ur s-d-tluleḍ ara
Tem  ɣer ma nniɣ-am Ay tettkebbireḍ
Aɛluleq d ayla-m
Deg-s ay teffɣeḍ Ul-iw yelsa-kem
Ur yecbiḥ ara Ul-iw yekkes-ikem
Ur s-d-tezgiḍ ara
Rebbi ad isahel
Ul-iw ma ad yeḥlu
Sani i kem-imettel
Ɣer tmes n waḍu
Xas ruḥ ffɣeɣ-kem
Si tayri-m ṛwiɣXas ruḥ ḥemmleɣ-kem
Anida ur lliɣUl-iw ibeddel yeffes
Kem zelmeḍ tettqellibeḍ
Ul-iw irebba-d iɣes
Kem tugiḍ ad timɣureḍ Laman
Fkiɣ-am-n ul-iw d ajdid Yess-m yettcehhid
Terriḍ-i-t-id d iceqfan
Ikka-yam-d yal abrid
D acu ur am-d-ijbid
Bdu-d si laman Tirga-w Tirga-w…
Ma zemreɣa kem-ttuɣMi ara kem-id-mmektiɣBeqquɣad iliɣyid-m
Iwakken a m-iniɣUr ttuɣḥed siwa kem
Ugadeɣa kem-ẓreɣAd ẓreɣdeg-m i yɛeddan
Asmi akken ḥemmleɣTtuɣur cawreɣussan
A n-greɣɣur-m
Nekkɣileɣtecfiḍ fell-i
Mi n-beddeɣsdat-m
Tettuḍ win tettuḍ-iyi
Ugadeɣa m-n-sleɣAd d-bɣuɣnekk ardɣliɣUqbel ard awwḍeɣAd ṭṭfeɣdeg wayen ufiɣAd d-ḥennzeɣilem
A t-iɣileɣd kemmini
Ugadeɣdeg udem
Ara t-afeɣd nekkini
D isem-im ay tennḍeɣMi kkreɣad d-neṭqeɣSseg-s i d-neǧreɣYakk ismawen
D udem-im ay xellḍeɣMi kkreɣad muqleɣSseg-s i d-xellqeɣYakk udmawen
Ala kem ay ḥemmleɣSiwa kem ay kerheɣYiwwas ma beddleɣLa kem-ttraǧuɣ...
Mačči  ɣer tanniḍen La kem-ttraǧuɣ...
Lemmer ad d-tedduḍ deg waḍu
Lemmer ad d-tedduḍ deg wagu
Lemmer ad d-tedduḍ deg usefru
Yal tayri amek tbeddu La kem-ttraǧuɣ...
Ass yekfan mazal wayeḍ
Ɣer lexrif ma ad d-tuɣaleḍ
Irna yifer ɣef wayeḍ
Yal tayri sanga tewweḍ La kem-ttraǧuɣ...
Am ṭikuk yerǧan tafsut
Am tizi yerǧan tagut
Am lxiḍ yerǧan takurt
Yal tayri anda temmut La kem-ttraǧuɣ...
Lemmer ad tuɣaleḍ d waḍu
Lemmer ad tuɣaleḍ d wagu
Lemmer ad tuɣaleḍ d usefru
Yal tayri amek tkeffu
Ula wi i kem-ittun
Ula wi i kem-ittun
Simi ara kem-id-immekti
Ula wi i m-yeḥkun
Tefkiḍ-iyi-tt di temẓi Iḍelli kan
I telliḍ yid-s ay ul-iw
Ass-a ur tban
Siwa ccama-s di rruḥ-iw
Terna  ɣer temẓi-w
Tasebḥit mazal tt-ṛwiɣTeǧǧa ussan-iw
D isemmaḍen ttergigiɣMel-iyi a temẓi ikeffun
Anida tbeddu tayri
Mel-iyi a tayri ibeddun
Anida tkeffu temẓi
Yebɣa wul a kem-iḥemmel
Ibɣa wul a kem-iḥemmel
Maɛni yecɛef dayenni
Fell-as iɛedda lbaṭel
Irwa-tent yegla yes-si
Ibɣa wul a kem-iḥemmel
Maɛni yugad a tayri
Ibɣa wul a kem-iḥemmel
Maɛni yugad a tayri
Ibɣa yid-m ad yeddukel
Yugad ad d-gwriɣweḥd-i
S kra n tin d-idda tsuhel
Yugad ulad kemmini
S kra n tin d-idda tsuhel
Yugad ulad kemmini
Ad t-teǧǧeḍ a ddefqa am rrmel
Xersum tin la d-tettezzi
Yugad wul a kem-iḥemmel
Ugadeɣulad nekkini
Deg sin i tt-nebda
Deg sin i tt-nebda Gwriɣ-d weḥd-i
Ur s-zmireɣara
Uɣal-d a tayri
Uɣal-d a tayri
Uma di tnafa Leɛmer yettɛeddi
D acu i nesɛedda
Deg sin i tt-nebna
Aẓru ɣef wayeḍ
Ur tfuk ara Asmi tt-thuddeḍ Asmi tt-thuddeḍ
D acu yi-d-yegwran Gran-i-d wussan
Lukan ad teẓreḍ
Deg sin i tt-neẓẓa
Ziɣkem ad truḥeḍ
Cfiɣam wass-a Asmi tt-tqelɛeḍ Asmi tt-tqelɛeḍ Tenniḍ yehwa-yi
Aẓiɣ-tt i wayeḍ
Mačči i keččini
Deg sin i tt-nura
Weḥd-m i tt-teɣriḍ
Tekkiḍ di tmeɣra
N wasmi i tt-tenɣiḍ
N wasmi i tt-tenɣiḍ
Nekk ur ttuɣara
Nekk ur kkiɣara
Weḥd-m i tt-tekfiḍ
Yuɣal-iyi-d wul fell-am
Yuɣal-iyi-d wul fell-am
Yuɣal yiɣes d agergis
Yuɣal lqut d arẓagan
Kem baqi ur d-tuɣaleḍ
Yuɣal-iyi-d wul fell-am
Yuɣal yeẓri-w s imeṭṭi-s
Uɣalen idammen d aman
Kem baqi ur d-tuɣaleḍ
Yuɣal-iyi-d wul fell-am
Yuɣal yixf-iw am yilis
Yuɣal wul-iw d iɣessan
Kem baqi ur d-tuɣaleḍ
Yuɣal-iyi-d wul fell-am
Yuɣal kulci s amḍiq-is
Yuɣal leḥrir d asennan
Kem baqi ur d-tuɣaleḍ Uɣal-d
Uɣal-d d bezzaf fell-am
D lhem ahat ad yeɛyu
Deg uzal yeɣli-d fell-i ṭṭlam
Uɣal-d ay iṭij-inu
Uɣal-d axxam-nni bniɣ-t
Axxam ssarmeɣyid-m
Ifuk s lebni ssaliɣ-t
Ay d-mazal siwa kem
Uɣal-d d ayla-m zdeɣ-it
Xas ar nekk d inebgi-inem
Uɣal-d ur iban d acu-t
Lḥub-nni deg ur telliḍ
Am yigenni teǧǧa tmurt
Uɣal-d  ɣer win teǧǧiḍ
Neɣam nebdu ittabaɛen tafsut
Ur tt-ilḥiq ur t-id-tewwiḍ
Uɣal-d lamčči d yiwet
Zzint-iyi d ameqyas
Seg urfan semdeɣtirect
Rniɣtazdemt n layas
Uɣal-d a yi-tifsus teɛkemt
D ul-iw ad izhu nnuba-s Tayri-m Tayri-m tewwi-yi
Hemmleɣam tagut Tayri-m tesru-yi Tessken-iyi lmut
Tayri-m d asennan
Nekk ul-iw ḥafi
Tayri-m d iberdan Ssɛerqen-iyi
Tayri-m ay telha
Ay tess  ɣer deg-i
Tayri-m ay terɣa
Ay d-teǧǧa a ccwami
Tayri-m d ddunit
Nekk ur d-luleɣara
Tayri-m d targit
Ur nesgan ara
Tayri-m am lehwa-Nni tarqaqant
Ur s-faqeɣara
Bezgeɣs tawant
Tayri-m d lǧennet
Kulci yella deg-s
Tayri-m d laxert
D ajajiḥ n tmes Tenniḍ-iyi… Tenniḍ-iyi: Ulac tayri
D lekdeb irkelli
Tuɣal am laman-Nni wwin waman Tenniḍ-iyi: Ulac tayri
Ass-a neɣ iḍelli
D tirga n temẓi
Simi ara tɛeddi Tenniḍ-iyi: Ulac tayri
Ttu-tt a wlidi
D timucuha kan
N wid yestufan Tenniḍ-iyi: Ulac tayri Ruḥ henni-yi Nniɣ-am: Tenɣiḍ-iyi
Susem a tayri
Tabrat n wul i bab-is Di tazwara A k-in-aruɣIwakken a k-iniɣUr ttxemmim ara
Labas i ttiliɣUr yi-ixus wara Lxiq imeṭṭi
Ur yi-ixus wara Siwa keččini Ssin  ɣer-s Lɣerba-yagi
Ɣef medden irkelli
Yak ḥed ur yuksan
Kra d nekkini
Kra d keččini
Uḥeq ayen yuran Di taggara Tabrat-iw yebdan
I wid i tt-yeɣran
Uqbel ad tekfu
Mebla ma nniɣ-ak Ttsal fell-asen
Yiwen s yiwen Kkes-asen aɣilif In-asen iketteb-d Ittceggiɛ-d
Ur t-yuɣwara In-asen ittsal-d Tisin ulaḥed
Dayen ulamek ara Amzun… Amzun tuɣaleḍ-d
Amzun tbedleḍ aṭas Amzun tenniḍ-d
Ar tin xedmeɣnedmeɣ-as Amzun tuɣaleḍ-d
Ar laman-nni d layas Amzun tuɣaleḍ-d
Tenniḍ ul-iw d aterras Yettraǧu-k kecm-d
D lfeṛḥ ad yagwar fell-as Amzun tuɣaleḍ-d
Ar tayri-nni-inem d layas Amzun tuɣaleḍ-d
Yuɣal-d kulci deg yiwwas Tettruḍ teqqareḍ-d
Ul-iw tgezmeḍ tasa-s Amzun tuɣaleḍ-d
Ar ussan-nni d layas Tamudi
Iffeɣ-d uqcic tasebḥit Isem-is Wi t-ilan Amek-it Ansi-t
Acḥal di leɛmer-is
Kra dagi akk ur d-iwwi makes
Ur bɣiɣara a t-ɛeqleɣMi d-iwweḍ  ɣer berra
Irna aḍar-is  ɣer ubrid Iruḥ...
Taswiɛt tettak-it i tayeḍ
Almi yewweḍ  ɣer din
Din neɣ da kifkif
D amḍiq kan ideg mmgarraden
Zemreɣad bduɣtaqsiḍt-nniḍen ssyagi
Xas tagi mazal tekfi
Xas tayeḍ mazal tebdi
Xas tagi mazal tebdi
Xas tayeḍ mazal tekfi Si cwiṭ-nni Tasusmi-nni
Tzemreḍ ad tselleḍ leqrun
Dɣa teččur-d teqcict allen-is
Iwwet ɣef ul-is
Yaf-it a medden ulac-it
Am yetri mi ara yettezɣuɣud
Am ayyur mi ara yettecrurud
Am yiṭij mi ara yettmurud
Am tudert mi ara tettenfufud
D ddunit mi ara tleḥḥu
D tafsut mi ara tcennu
Teǧǧa awal teǧǧa asefru Tečča-kem nniyya-w
Dɣa nuɣal-d armi d din Yuɣal-d wul-iw Tekfa targit-iw Tebda tayeḍnin
D tayri neɣ d iɣisi
D ayenni neɣ d ayagi
D ass-nni neɣ d ass-agi
D akkenni neɣ d akkagi Nekk… Tečča-kem nniyya-w A ddunit-iw A ddunit-iw
Ma qqaren iṭij kem kter Deg-s tekkiḍ A targit-iw
Nniɣ-am yif-itt ssber
Anda ur telliḍ A tayri-yiw
Lemḥibba n medden ulay  ɣer
Xas ad tismiḍ Ur yi-ittaǧǧa Ur yi-ittaǧǧa Nnumeɣ-kem
D acu d-yegran
Ma truḥeḍ kem Ur yi-ittaǧǧa Qim ttxil-m
D acu i yellan Ma ulac-ikem Ur yi-ittaǧǧa Ul-iw deg-m
D acu t-yeǧǧan Am tili-ynem Ur yi-ittaǧǧa Anef-i yid-m
Wi i am-yennan
Zemreɣi lhem Kemmini
Amek ara truḥeḍ
Sani ara tḥareḍ
D ayen iɣ-ifaten I aɣ-immalen
Tikwal am wakken
Acemma ur ittfat
Kra ur ittmettat
Mi yexsint tergin
Ma tmuqleḍ akin
D acu i d-yeqqimen Lweqt ittɛeddi Leɛmer diɣenni
Leɛmer d lfani
Lweqt d lmuḥal Tegwriḍ kem…
Mi ruḥeɣttuɣ-kem
Ad yaɣlḥal
Teftiḍɣef wacḥal
Ttxil-m a tayri
Ur ttruḥ ara Qim yid-i
Ur yi-ittaǧǧa ara
Qim ar nemwanas
Ard yali wass
Ur la gganeɣara Am uferṭeṭṭu
D win ay cbiɣKemmi d tiniri Tagrest anebdu
Di later-im rɣiɣIjdi iṭij d tayri Tisigar Tegra-yi-d tayri
Tura mi truḥeḍ Tettmeḥḥin deg-i
Lukan ad teẓreḍ Tegra-yi-d tayri Ddariɣtili-s Udem-is yeǧǧa-yi Ṛwiɣlexyal-is Tegra-yi-d tayri
Tugi ad tessusem Tettdeqqim deg-i Ayen ulac-ikem Tegra-yi-d tayri Nettdukul akken Fell-am nettnadi
Wi ara kem-yafen Tanumi Nnumeɣlhedra-m
D tsusmi tessusumeḍ Nnumeɣssifa-m
D uneqleb tettneqlabeḍ Nnumeɣimeṭṭi-m
Ad ternuḍ ad teggalleḍ Nnumeɣlekdeb-im Ttxiḍiɣtesseɣraseḍ Nnumeɣlheffa-m
D tikwal mi ara d-taseḍ Nnumeɣlɣiba-m
D rrwaḥat tessuguteḍ Amayaf Amayaf! Amayaf!
Tenniḍ ad terwuḍ tayri
D kečč mačči d nekkini
Ayen texdemḍ ar kem-yaf Amayaf! Amayaf!
Asmi yi-tuɣam tili-m
Kem d aḍu nekk d aɣanim
Ayen texedmeḍ ar kem-yaf Amayaf! Amayaf!
Ziɣbeṭṭu iban tasebḥit
Yes-si tewwiḍ-d tameddit
Ayen txedemeḍ ar kem-yaf Amayaf! Amayaf!
Yuli-yi-d wawal terriḍ-t
Tenniḍ-d awal-im tenɣiḍ-t
Ayen txedemeḍ ar kem-yaf Tɛedda-d tagut…
Rnan-d wussan ɣef wiyaḍ
Armi i ttuɣlexyal-inem
Yuɣal wul-iw d asemmaḍ
Ig yella akka i yrekkem
Tayri ad am-tt-mmleɣD iḍ mi ara d-yesbeḥ
Akken truḥ targit
Dɣa kem tejbiḍ-d Times tasusamt
Ziɣtewweḍ  ɣer yiɣes Tɛedda-d tagut
Ɣileɣd kemmini Ata-ya lexrif
Wi araɣ-ikerrzen Ulawen-nni-nneɣ Tayri-nneɣ ...
D tayuga mmuten Tayri-nneɣ ...
Tekker-d am ujeǧǧig Tekker-d tettinig
Acemma ur tt-ixus Txus-itt tefsut Tayri-nneɣ ...
Seg ufus  ɣer ufus Alarmi temmut Tayri-nneɣ ...
Fell-as ad tenwer
Tenḥaf d tilemẓit Tekker tafejrit Tesker tameddit
Tini ad imɣureɣTayri-nneɣ ...
Tekk tawwurt teffeɣTayri-nneɣ ...
Ur terni deffir temẓi
Tuɣal am tergit Lhedda texsi Tayri-nneɣ ...
Tger i ddunit irebbi
Tuɣal am targit Tuɣal-d irkelli Tusiḍ-d… Tusiḍ-d ssusmeɣTruḥeḍ ssusmeɣImi ara d-neṭqeɣD acu ara d-iniɣMmɣiɣ-d qqureɣValleɣ-d uɣaleɣImi ara imɣureɣAnef ad gganiɣAd gganiɣtawwurt
Ahat a kem-id-tefk
D kemmini i d tasarut
Afus-is d nekk Tusiḍ-d ssusmeɣTruḥeḍ ssusmeɣImi ara d-neṭqeɣD acu ara d-iniɣMmɣiɣ-d qqureɣValleɣ-d uɣaleɣImi ara imɣureɣAnef ad sɛeddiɣAd sɛeddiɣidurar
Ad d-ɣlin fell-i
Gar usawen d ukessar
Tizi d kemmini Tusiḍ-d ssusmeɣTruḥeḍ ssusmeɣImi ara d-neṭqeɣD acu ara d-iniɣMmɣiɣ-d qqureɣValleɣ-d uɣaleɣImi ara imɣureɣAnef ad d-mmektiɣAd d-mmektiɣi yɛeddan Tbeɛdeḍ fell-i
Ad d-mmektiɣi d-yernan
Kem baqi akkenni Tusiḍ-d ssusmeɣTruḥeḍ ssusmeɣImi ur d-nṭiqeɣD acu d-ssaliɣMmɣiɣ-d qqureɣValleɣ-d uɣaleɣImi ara ssusmeɣAnef-iyi ad d-iniɣ: Ass-nni
Ttruɣi tettru tinna
Ɣef yiɣsan-is umeɣbun
Imeṭṭi iɣleb lɛula
N ssber a wi i am-yeḥkun
Ur ssusumeɣalamma
Yemɣi-d leḥcic di lkanun
Cfiɣassen tasebḥit
Deg yigenni mazal ṭṭlam
Ufiɣ-kem-in ɣef teɛrict
Fell-am zzin-d at uxxam
Gar-asen tecbiḍ tislit
Ixus kan a yi-d-terreḍ sslam
Lekfen-nni i am-nnḍen
Irna-d azgen di zzin-im
Ɣileɣ-ten d inexḍaben
Lɣaci n-yezzin s iri-m
Ziɣkem fkan-kem dayen
Irna sliɣmebla lebɣi-m
Gar wid akk yeffeɣleɛqel
La steqsayeɣdi leɣrur
Fell-am win ma d asutel
Melmi ara tekker ad timɣur
Init-iyi a medden tɛeqqel
Mazal kan tebdi lehdur Tikwal… Tikwal...
Akken a kem-id-mmektiɣRegwleɣɣef medden Regwleɣfell-asen
Weḥd-i i ttɣimiɣMi d-gwriɣweḥd-i
Miga ad bduɣ...
Ad ɛerḍeɣad d-ṭṭfeɣUdem-im Ssut-im Lheffa-m
Ula d rriḥa-m Ulac
Ittargu wayyur tafukt!
Uḥeq kraɣ-icerken
D kraɣ-iferqen
Uḥeq ul-iw i d-iruḥen
A s-teffungeḍ ad yuɣal
Uḥeq kra ifaten
D kra d-yeqqimen
Uḥeq afus i kem-ikettben Ittcerrig-ikem tikwal
Uḥeq amayeg ufella
Necba di tmurt-a
Uḥeq ass-en d wass-a
Ar ul-iw deg-m i t-mazal
Nekk tayri d kemmini Muqel kan…! Atan wass-en
Muqel amek yettirriq muqel Igenni… Tamurt… Itran…
Wali amek la reqqen Ulad tasusmi-nni Yak nniɣ-am
Kra a t-id-tini Wanag temẓi-nni
Muqel amek tt-tuɣdagi
Ixus kan ad d-teg afriwen
Ɣur-i tawlaft n lkaɣeḍ
Nekk tayri d kemmini Muqel muqel…!
Muqel amek neḍsa da
Muqel amek neddukel
Win ur aɣ-nessin ara
A s-yini wigi d yiwen
ṭil s allen-nneɣ ṭil…! Asmi sent-tesḥa Wanag ulawen-nneɣ Atnid wali-ten Sel-asen...
Amzun akken la kkaten
Ɣur-i tawlaft n lkaɣeḍ
Nekk tayri d kemmini Am win…
Am win yettrun i ubendir
Ittaḍsa i usigna
Yuɣal yiṭij yettsehhir
Tiziri a wletma
A wi i am-yeslan
A wi i am-yeḥkan
A wi i kem-yeẓran
Xersum di tnafa Ttarguɣ-kem tikwal
Nekk ṛwiɣdeg-m taḍsa Teqqimeḍ kan Tbeddelḍ-iyi
Nekk ṛwiɣdeg-i taḍsa
Qqimeɣkan deg yiwet-nni
Nekk ṛwiɣdeg-neɣ taḍsa
Anwa ur neḍsi ara
Kkes-d ulad kemmini
Yuɣal usefru d wayeḍ
Seg wasmi truḥeḍ
D nekk d anadi fell-am Ttarguɣ-kem tikwal
Tmeqqiḍ-d deg uzzal
Alamma s wawal
I la kwen-ferqeɣTtarguɣ-kem tikwal
Tmeqqiḍ-d deg wawal
Alamma s wuzzal
I la kem-ɛeqleɣLemmer kan ad d-tuɣaleḍ
A m-ssuɣallen-iw
Taduli-m d lecfar-iw
Anda tebɣuḍ tedduḍ
Lembat-inem deg ul-iw
S tamment a m-bnuɣleqser
Leḥyuḍ-is d iẓidanen
Ssqef-is d ijga n ssker
D tizizwa ara tt-yuraren
Tibḥirt a s-d-izzin teɛmer
S lwerd zeddigen am lekfen
Kem a kem-nnḍeɣdeg luber
Ma d ul-im daxel n leqḍen
Awal d awal-im
Rray d rray-im Tafukt itran
Kulci deg ufus-im
A m–rreɣussan d leqrun
Uḍan argu ɣef yiman-im
Ad am-heddreɣs lemɛun
Tiklilt n teqbaylit-im
Muḥal ǧǧeɣwi ara kem-isrun
Ur qebleɣḥed s idis-im
D ul-iw deg-m ara yleḥḥun
Akken ur iɛeggu wul-im
Bɣiɣa m-ḥkuɣBɣiɣa m-ḥkuɣUr kem-ufiɣara
Bɣiɣa kem-arguɣUr la gganeɣara
Anida ara dduɣSi tayri am ta
Ɣef acu ay nennuɣUr walaɣara
Nniɣa kem-ttuɣLexyal-im ata-ya Yufa-yi-d ttruɣAkken i di yi-iǧǧa
Mmlalen iḍudan deg ufus-iw
Nekk yid-m ur nemlal ara
Dduklen sin deg ul-iw
Nekk yid-m ur neddukel ara Yal…
Yal asefru d kemmini
Kemmini d asefru-inu Ssneɣ-kem tessneḍ-iyi
Am tmes lakked usafu
Ass-a a m-iniɣsemmeḥ-iyi
Fell-am awal ma yteddu
Ula ma ḥkiɣ-d a tayri
Ur yeẓri ḥed ɣef wacu
Yal awal d kemmini
Kemmini d awal-inu
Tḍaq ddunit yes-si
Yebɣa wul ad am-yeḥku
D idlisen kan akkenni
A m-n-iqqar kem ttaru
Xas a ten-taruḍ a tayri
Ur yeẓri ḥed ɣef wacu
Yal adlis d kemmini
Kemmini d adlis-inu Ssneɣ-kem tessneḍ-iyi
Am lkaɣeḍ akked yemru
Ass-a a m-iniɣdayenni
Awal fell-am ad yekfu
Xas ssusmeɣa tayri
Ur yeẓri ḥed ɣef wacu Tenniḍ...
Tenniḍ ma txemmeḍ asefru
Llan wid ara yxemmen kter
Fell-i ma truḍ abandu
Llan wid ara yrun lebḥer
Akka i d nekk i d tayri-inu
Ar lehdur wi ibɣun yehder
Asmi nemlal ay ẓriɣAy ẓriɣur tektibeḍ
D lebɣi kan ay s-ddiɣI wul-iw yugin tayeḍ
Ass-a nekk yid-m ar s-iniɣRwu rray-ik tuklaleḍ
Ariɣtebɣiḍ ad truḥeḍ
Xas ruḥ ulac uɣilif
D lḥeq-im ad textireḍ
Gar teslent d wesɣersif
Regwleɣla yi-d-teṭṭafareḍ
I s-tenna ccetwa i lexrif
Mennaɣ-am lehna n kullass
Mennaɣad tafeḍ iman-im
Awer txaqeḍ ula yiwwas
Siwa zzhu di ddunit-im
Fell-am ul-iw d aɛessas
Yerwu-tent deg umḍiq-im
Ur am-qqareɣad tnedmeḍ
Ahat ur teḍlimeḍ ara
Ahat si lhem tmenɛeḍ
Ahat ur am-laqeɣara
Lxir ara yi-terreḍ
Ttu-yi ur yi-d-ttmekti ara Mazal-iyi ttqellibeɣMazal-iyi ttqellibeɣFell-am ahat a kem-aɛuɣNudaɣa kem-id-mlileɣUla di tirga ttarguɣNudaɣarmi dayen uyseɣZziɣ-d i lɣiba-m ttruɣIbɣa wul a kem-immeslay
Izlu-yam-d akk imetman
Mazal-t a kem-id-ittmektay
Yusa-d am win yenneɣnan
Wiyyam lweqt ittɛedday
Di leɛmer d acu i yellan
Ma la yi-d-tselleḍ err-iyi-d
Axi ini-yi-d henni-yi
Ma ur teskiddibeḍ ini-yi-d
Melmi ara d-tezziḍɣur-i
Kem truḥeḍ nekk gwriɣ-d
Am ureqqas mi ara ytezzi
Iḍelli beddeɣi umkan
I umkan deg i kem-ssneɣD abrid kan i di yi-ifkan
Nniɣ-as ar t-id-ddehmeɣRriɣ-d ul-iw d iceqfan
Am lkas i as-serrḥeɣUfiɣ-n akken nettɣimi
Mazal later-im ɣef teẓra
Sanda ḍalleɣd kemmini
Lexyal-im ala netta
Ya ḥesra ay ussan-nni
Amzun ur ɛeddan ara
Am temẓi i d-tessawḍeḍ
Am nettat i di-teǧǧiḍ
Am yifeṭṭiwej i tnesreḍ
Ur ẓriɣansi tekkiḍ
Ariɣala akken truḥeḍ
Mačči d lḥal ad d-tezziḍ
Anwa ara steqsiɣfell-am
Wi ara yi-d-yawin lexbar-im
Am win ittnadin i ṭṭlam
Icɛel allen-is neɣ yeqqim Teqqim-iy-id lɣiba-m
A tt-rwuɣdeg umḍiq-im
Mennaɣa wi i kem-id-yerran
Xersum d lhedda n lɛali
Iḥreq wul i kem-iccedhan
Ittru la kem-id-yettmekti
Ɛyan ttɛeddin wussan
Lemḥibba-m tugi ad tɛeddi
Yuyes wul a s-d-tuɣaleḍ
Yuɣal iserreḥ i wawal
Ittu seg wasmi i tɣabeḍ
Ad yayes umeɣbun d uzzal
Ɛni s ayyur i truḥeḍ
Yeḍḥa-d ibɛed-am lḥal
Lexrif-iw d kemmini
Ur mazal ara
Ad hedreɣfell-am Tuɣac isefra
Yak tewwiḍ ayla-m Tayri dayenni Tɛedda nnuba-m
Iṭij mi yeɣli
Rnu-t  ɣer ṭṭlam Tbeddel twerqet Ibeddel lawan
Iḍelli d times
Ass-a d ddexxan Tayri dayenni Ǧǧan-i wussan
Times mi texsi
Rnu-tt  ɣer waman
Ɛeddaɣ-d i tizi-m
Aql-i ɣef tayeḍ Tekfa ddula-yim
Xas ad d-tuɣaleḍ Tayri dayenni
Xas ruḥ ad truḥeḍ
Awal mi yewwi
Rnu-t  ɣer lkaɣeḍ
Nekk yid-m alamma…
S kra n tin walaɣA kem-id-mmektiɣZiɣs kra nudaɣD kem i ttnadiɣArmi i am-ɛeddaɣI kem-id-ttmenniɣAmek akken tura
Ur d-teǧǧiḍ deg-i
Ruḥ a lemḥibba Ggulleɣass-nni
Nekk yid-m alamma Tefreq-aɣtayri
Ma cbiɣimelli Tecbiḍ afareẓ Tesɛeb tdukli Alamma nerreẓ
Xedmeɣasefru fell-am
Xedmeɣasefru fell-am
Semmaɣ-as  ɣer yisem-inem
Akken ad ṭṭfeɣrriḥa-m Xellḍeɣ-as lehdur-inem Xellḍeɣ-as lehdur-inem
Lehdur-nni i di-tenniḍ
Gliɣa tin ɛzizen
Ula s wigad ay terriḍ
A tin ss i neḍsa nettru
A tayri iɛeddan tayri
S kra yebniɣd asefru
Lsas-is d kemmini
Yuɣal wul-iw a m-t-mmleɣYettidir ass s wayeḍ
Ma ur tefhimeḍ ula i m-xedmeɣTettak tmes lkaɣeḍ
D acu txeddmeḍ di tirga-w Yak dayenni
Gar kem nekk d lemḥibba-w Ihi mel-iyi
D acu txeddmeḍ di tirga-w Yak truḥeḍ
Uqbel yak tennuɣeḍ-iyi Tufiḍ wayeḍ
D acu ara txedmeḍ yes-si Yak nemsebḍa
Awal ur t-id-ssuliɣUr ddimeɣara
Si lḥeq-iw i am-rniɣYak dayenni
Yal wa d abrid i t-yewwin Ikfa kulci
Ibda wayen d-ittɣimin
Tayerza n lkaɣeḍ
Ddunit ma tella tayeḍ D kemmini
Iṭijj d win tifeḍ
Xas ad yexsi
Yuɣal lxiq d askikeḍ
Mi ara kem-iwali
Tegwra-d tyerza n lkaɣeḍ… D kemmini
Targit ma tella tayeḍ D kemmini
Tayri fell-am ay telmed Selmed-iyi
Tayri fell-am ay telqeḍ Selqeḍ-iyi
Tegwra-d tyerza n lkaɣeḍ… D kemmini
Amzun d kem i d-yusan
Amzun d kem i d-yusan
Turiḍ i m-yehwan
Tenniḍ akka i di yi-ihwa
Amzun d kem i d-yusan
Tneṭleḍ allen-iw deg waman
Tiqit ur tt-ctaqeɣara
Amzun d kem i d-yusan
Tleqḍeḍ akk itran
Itri ur yi-t-id-teǧǧiḍ ara
Amzun d kem i d-yusan
Iḍra wayen iḍran
Tkemmleḍ ur d-teḥbiseḍ ara Ttuɣ-am udem-im...
Ttuɣ-am udem-im amek-it
Ttuɣ-t a m-neqqar
Ttuɣ-t a tayri mel-iyi-t Fekker-iyi-d meqqar
Dliɣɣef ul-iw ufiɣ-t Yuli-t uɣebbar
Ufiɣaɣebbar yuli-t
Yuɣal d aɣurar
Dliɣɣef ul-iw ufiɣ-t Temdel-as tewwurt
Annect-a deg-s ulac-it
Isfillit i lmut
Sani i s-tuɣaleḍ a ddunit
D wasmi ittkuffut
Kra din yekka am targit
Yufrar am tagut
Ddunit d tizza
Tizi-m a tayri tɛedda
A ruḥ di lehna
Tanfeḍ i kra nesɛedda Tawlaft-nni Tawlaft-nni… Tezdeɣ-iyi
Tezdeɣlǧib-iw kullass Ssbeḥ meddi Tezga yid-i
Akken i nettdukul yal ass Tawlaft-nni… Tecfa fell-i
Mazal kan akken ccbaḥa-s Ass-a iḍelli
Tugi ad teɣli
Mazal kan akken ssifa-s Tawlaft-nni… D rriḥa-ynem
D rriḥa n wussan-nni Tuɣal deg-m
Amzun d kem
Ula ma kem dayenni Taqsiḍt-is
Asmi i yi-tenna:
« ḥseb-iyi-d itran-ina! » Nniɣ-as:
« Ard yali wass! » ḍ eɣa k l n a z r e y a Idaren Tayri Akken d-mmdeɣUfiɣ-d ul-iw issen-ikem
Segmi i kem-ssneɣD nekk ar ass-a yid-m Ar dam-mmleɣTidet d-igwran deffir-m
S kra ḥemmleɣǦǧant-iyi akk ala kem
Di tlata akken
Temẓi nekk d kemmini Wiɣ-izemren
Am yiṭij mi ara d-yeflali Ass-a ruḥen
A tayri wussan-nni Nfat faten
Am wayen ifaten irkelli Yid-m ggulleɣAr s kra ycebḥen inu Yes-m ḥenteɣIsaḥ-iyi-d a nettru
Ruḥ ad ruḥeɣAss-a nekk yid-m ar nebḍu
Ula i m-xedmeɣUla iɣ-d-ixdem usefru
Ruḥ ar nebḍu
Beṭṭu n usefru di ttnaṣfa
Ruḥ a tt-nefru
Ar nemmsefraq tamara Yekfa magu
ḥeḍru-d lweqt n tmegra
Wa d anebdu
Ulamek i nezreɛ tura Tameddurt Ɛerbawi . ḥusin
Ilul ass n 25 di tuber 1968 di tɣiwant n Ccerfa d
amedyaz. Ittekka deg waṭas n tfaskiwin n
tmedyazt anida yewwi arrazen, am tfaska
taɣelnawt n tmedyazt Si Muḥend U
Mḥend, i d-yellan deg unebdu n 1989 di Ɛin
n lḥemmam lakked tfaska n tmedyazt n
Bgayet anida d-yella d inebgi n lḥerma.
Am wakken i d-yella diɣen d inebgi, ssnat
n tikal, n tedwilt “ Imru d Umedyaz ” n
Rabeḥ Gerruj di Rradyu tis ssnat. 
