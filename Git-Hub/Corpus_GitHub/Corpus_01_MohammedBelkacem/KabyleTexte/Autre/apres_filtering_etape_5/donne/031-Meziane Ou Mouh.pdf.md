Mezyan U Muh
Tamacahutt n umeksa Macahu!
Yella yiwen umeksa ɣur-s aqḍar n wactal, abeqri d uɣelmi.
Ameksa-nni ibɛed-as wayla-s, rnu isɛa-yas yiwen ubrid kan
ideg yettalas aɛeddi…daɣen ɣur-s yiwet n tɛewint iseg tessen
wactal-is. Taewint-nni tezga-d di rrif n webrid umeksa
Taewint izdeɣ-itt yiwen umqweqwer d acaraf, ṣṣbeḥ-meddi
yesluɣu deg waman-is.
Aqḍar umeksa lebda yezga di zzyada n waṭṭan seg waman-nni iluɣanen.
Win yemmuḥlan deg-sen d win iwumi d-ttbanent tɣeswatin-is… yal ass tettili-d lwɛeda i wuccanen s ɣur ameksa.
Ameksa, issiweḍ-it lḥal ittɛebbid taewint-nni s uɛessas i tt-izdɣen! yal tikkelt mi ara iɛeddi neɣ yuɣal izewwar zdat uqḍar,yettanez, yettḍueu i tɛewint n dɛewessu.
Yiwen wass taṣebḥit, mi qrib ad yaweḍ umeksa ɣer tɛewint-is,
tekcem-as-d teɣri deg yimeẓẓuɣen-is s tuɣwasin n warrac
imeẓyanen?! isell-asen la tteḥdiqiren am wid nni yettwaqqsen s tmes.
Mi yesla umeksa i-tuɣwasin nni yeɣli-d fell-as wedrar n lweḥc,
mi yeḥṣa di tɛewint-is i kkrent teɣwasin-nni…! yuɣal meskin
iḥar deg yiman-is! ma yerwel d yir tarewla, ma yeqqim d yir taswiet.
Ur d-yuɣal umeksa ɣer teglimt-is, alammi iwala iḍan-is ḍefren
tuɣwasin-nni. Mi wwḍen s amkan, zzin ɣef yiwet teẓrut
meqqwret, ččḥen s useglef, Tezzin s tmuɣli ɣer bab nni n-nsen.
Mi yuzzel umeksa, yelḥeq s amkan, yufa ddaw teẓrut-nni d
axxam n yinisi. Inisi la yettru, arraw-is d imeẓyanen la
tteḥdiqqiren ɣer-s. ula d iḍan la sseglafen fell-asen s teɣri n
tasa. Dɣa ameksa yebbehba meskin.
Ɣer taggara, ameksa isteqsa inisi, yenna-yas:
-D acu i k-yessiwḍen ɣer lḥala-yagi ay ameɣbun, aql-ik
tettuɣaḍeḍ ula ɣer wactal agugam.
¨ḥku-iyi-d, ḥku-iyi-d, aql-i yid-k ad k-ɛawneɣ s wayen iwumi zemreɣ.
Inisi yeḥka-yas i umeksa, yenna-yas:
-Lliɣ teffɣeɣ deg yiḍ ttjabeɣ-d tameict i warraw-iw. Ma laeca-nni, ḥeṛṛmen fell-i tuffɣa wuccanen. Ur ttixren sya alammi i d-yereq yiṭij fell-asen. Tura ma nudaɣ tameict, uggadeɣ ɣef
yiman-iw, ma qqimeɣ akka, uggadeɣ ɣef warraw-iw! ¨ Ameksa yenna-yas:
-Ma d laẓ kan i d ugur-ik, zemreɣ ad ak-t-kkseɣ.
Yefka azgen seg uewin-is i yimeɣban-nni yelluẓen, ikemmel
abrid ɣer tkessawt-is.
Inisi d warraw-is ggwran-d di lferḥ, ččan yugar lxir. Yerna
ameksa iwɛed-asen ad asen-yili d ameiwen alamma meqqwrit yimeẓẓyanen-nni yenḥafen.
Amqwerqwer n tɛewint umeksa, ɣer uzal-nni, iffeɣ-d seg
waman, iqeggel iman-is i yiṭij am wakken yuɣ tannumi
yettestaefu alamma d lawan n tenhaṛt umeksa.
Tameddit-nni mi d-yenher umeksa yewweḍ s uqḍar-is ɣer
tɛewint, tikkelt-nni yewhem deg wactal-is, yettwali deg-sen la
tessen rennun! swan alammi mwexxaren yiberdiyen n-nsen.
Mi swan wactal, ameksa yedla ɣef tɛewint yufa-tt ibeddel lḥal-is, tuɣal am lemri yeṣfan. Iswa ula d netta, yeḥmed Rebbi.
Issegwra-d deg wawal-is, yenna: caylelleh ay aɛessas n
wemkan-agi, aql-i unzeɣ-ak, ḍuɛeɣ-k.
Amqwerqwer, tessgen-it tafukt ḥlawen, alammi i t-id-yelḥeq
ucelyaḍ n tmeddit, yessakwi-t-id. Mi d-yuki, yufa-d lḥal
yeǧǧa-t-id, terna fell-as tegwnit tɛemeṛ! tessiweḍ-it teswiet-nni, alammi yettwali ɣer laxeṛt.
Mi yesla i wayen i d-yenna umeksa, ibeggen-as iman-is,
yenna-yas: ur qqar caylelleh i wayeḍ, d nekk i d aɛessas n tɛewint.
Ameksa, tezga-d tmuɣli-s deg umqwerqwer annect uqenfud.
Yuzzel ɣer-s yufa-t la iceṭṭeḥ s tergigit. Mi t-yesteqsa, amqwerqwer yeḥka-yas:
-Aql-ik la tettwaliḍ d lmumen i tettḥaz daewessu; ata teṭṭef-iyi
tawla tasemmaṭ, ur k-eniɣ.
Ameksa ḥnin, yeččur wul-is d nneyya, yeḥbiber ɣef umettwaɣ-nni, yefren deg uqḍar-is yiwen d ikerri yesɛan ilis yeqwan,
ikkes-d seg-s taduṭ, ixdem yis-s tattalt i umqwerqwer, isban-as
siwa allen akken ad yettwali.
Uqbel ad yettixer umeksa ɣef umuḍin-nni, iǧǧa-yas lewṣaya d
aseḥder ɣef tezmert-is, yenna-yas: qqim akka di taduṭ-agi
alamma d azekka, mi ara d-yessumer yiṭij.
Iqqim umqwerqwer di tattalt-nni am ufṛux ddaw yifer. Ɣer yiḍ-nni mi d-tger tziri, iḥulfa s laẓ iger-d di tkerciwt-is. Dɣa, yenna-d wul-is: ad ilin aṭas n yibɛeɛac i d-yuflawen; ad mḥiḥdeɣ
alamma d rrif n tɛewint, ad asen-andiɣ s yiles-iw.
Mi yelḥeq umqwerqwer ɣer wanida yettandi s yiles-is, yufa-n
taewint-nni tbeddel fell-as! iwala aggur d yitran ɣer tegnawt n
ddaw tmurt!!!? daɣen yedla ɣef yiwen uclawa yelsan aqenduṛ
d amellal, yuɣal d bab n tɛewint umeksa!!!
Issiweḍ umqwerqwer, ifhem leḥsan-nni n umeksa, d asgini i
twikksa n wemkan-is: d ccedd i as-yexdem s tattalt-nni n
taduṭ…igwra-d la yettemceččaw d yiman-is, i mi ur yeḥsi ara
d lexyal-is i d-yennɛeten daxel n tɛewint-nni.
-D acu n lqayed-agi yuɣalen deg wemkan-iw? ma telliḍ d
amṛabeḍ neɣ d lmelk, amkan-ik mačči dagi, ḥṣu nekk xir-ik.
Neɣ ma d cciṭan i telliḍ, ḥṣu nekk d gma-k i lliɣ. Nniɣ-ak rfed
akkin dduzan-ik, ur ḥwaǧeɣ ara aggur d yitran ad d-uɣalen deg
umkan-iw. Tura ad n-ɛettbeɣ ɣer-k ad ak-huddeɣ ddunit-nni.
Inisi ameɣbun mi as-yexḍa laẓ, yul-as fad d amceggeḍ. Ɣer yiḍ-nni yessufeɣ arraw-is ɣer tɛewint umeksa. Mi yewweḍ ɣer
tɛewint-nni yucwalen, issexmet arraw-is, ifka tameẓẓuɣt i ccwal-nni.
Terriḍ iman-ik d afɣul, tekkseḍ-iyi amkan-iw terniḍ la d-tettgɛemizeḍ ɣer-i. Ihi tura inek neɣ inu!
Amqwerqwer ineggez ɣer waman, ikemmel amceččew d yiman-is.
Inisi la yesɣad, iteddu s uxatel alammi yesḍill iman-is ɣer
tɛewint-nni, iwala lexyal-is deg waman, netta yuɣ-it lḥal yexlɛe si tuggdi.
Mi d-yennaet lexyal uqenfud daxel n tɛewint, amqwerqwer
teqqim-as-d kan trewla ma d tin yessemnaɛen bab-is.
Mi yezzi iman-is akken ad yeffeɣ taewint, yezga-d yemqabal d
yinisi s timmad-is! imir ḍḥan-d msuggaden di sin, yiwen
yuggad targit, wayeḍ yuggad tilawt! Amqwerqwer:
-D acu i k-id-yewwin akka di lawan-agi a bu yimesmaṛen? Inisi:
-Usiɣ-d s wannuz u ṭṭaɛa a sidi. D fad iyi-d-yewwin, am nekk
am warraw-iw. I kečč d acu-k ay ucbiḥ-agi? Amqwerqwer:
-eni beddleɣ fell-ak? Nekk d amqwerqwer n tɛewint umeksa, Inisi:
asmi yella zzman d lɛali-t.
-Seg wasmi d-ldint wallen-iw, ur ẓriɣ amqwerqwer d amellal,
bexlaf ma kečč d amgwergwer neɣ d lqayed n-nsen! Amqwerqwer: Inisi:
-Tɣelḍeḍ ur teɣliḍeḍ. Nekk d lqayed n-nsen, xas akka lliɣ d amqwerqwer.
-Tagi d targit bla iḍes! Neḥ iffreɣ-iyi leqel ini-iyi-d,
ma kečč d amqwerqwer d acu i k id-issemɣin taduṭ, neɣ yella ikerri n-wamman! Amqwerqwer:
-ɣurk Iḥeqq d Nekk i la ittargun iman-iw, tura ak id-ḥkuɣ
Amqwerqwer yemmekta-d leḥsan n umeksa, di teḥkayt-is yenna:
-Lliɣ ḥeṛseɣ iman-iw s lxedma, alammi ḥulfaɣ s ɛeggu d
aẓayan, ffɣeɣ-d ad staefuɣ i tafukt.
Mi yi-d-yewwet ucelyaḍ, teṭṭef-iyi tawla usemmiḍ. Mi yi-d-yufa umeksa di lḥala-nni, issekcem-iyi di taduṭ. Nekk, mi lliɣ d
nneyya nwiɣ idiwa-yi, ziɣ d netta s timmad-is i d aṭṭan-iw,
icidd-iyi, isɣim-iyi-d win ara yi-yekksen amkan-iw.
Inisi mi yefhem taḥkayt, inṭeq ɣer umqwerqwer, yenna-yas:
ameksa-agi d amùcum, ula d nekk ixdem-itt deg-i, yufa-d arraw-iw lluẓen yebḍa yid-sen aewin-is alammi uḍnen si fad, maena
ad ḥlun mi ara swen idammen-ik.
Uqbel ad yerwel umqwerqwer, irfed-it yinisi yessers-it gar
warraw-is. Bdan-as-tt d anecreḥ, uɣalen d acelleḥ, celxen-t akk, Tamacahutt umeksa
kksen fad n- nsen s yidammen -ines.
Ad tt-ḥkun yiselmaden
Ad tt-id-taf yal tasuta
Di tarrawt n yimaziɣen
S leqrun ur tettemsa
D ccbaḥa-s i d-yennunten
S tira n tmaziɣt tefsa
Am tefsut s yijeǧǧigen Tamacahut umeksa
I warrac imeẓyanen.