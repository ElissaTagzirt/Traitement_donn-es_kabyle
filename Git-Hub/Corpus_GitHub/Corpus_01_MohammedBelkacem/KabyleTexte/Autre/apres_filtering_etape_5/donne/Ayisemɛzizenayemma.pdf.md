Ay isem ɛzizen, a yemma …
Yemma, ur tettfakka deg usefru wala deg ucewwiq: tawant-is ar lǧennet …
Kra d-yefka Rebbi  ɣer ddunit, ama yelha ama dir-it, yufa win ara t-icekkren.
Ssefrawen ifesyanen d lexwan d txuniyin ɣef wayen yerzan ulawen-nsen armi teffel nnig uqerru.
Wa yettdekkir ɣef uxellaq d ttuba iweɛren am ujgu alemmas.
Wa yessefraw ɣef lɣerba yessazzalen imeṭṭawen d tiregwa.
Wa ycennu ɣef zzhu d tayri.
Wa ycennu ɣef ẓẓher-is; wa yettru ɣef lbext-is.
Ladɣa ayen d-ttawin ɣef mm lḥeq ss i yettcirriw uksum-nneɣ : A tarwiḥt-iw, a yelli, Tin ḥeǧbeɣseg yisemmiḍen: Ad temteḍ deg yir lawan, Gar lyali d wuxliḍen.
Akal fell-am d asemmaḍ, Leɛnaser ad d-negginɣur-m...
Ala isem n yemma-tsen, ma ssefrawen fell-as s teɣzi n tudert-nsen s ccikran d ccna, ur t-qeṭṭɛen ara.
Di tmurt-nneɣ n leqbayel, d tulawin i yesbdaden ccikran ɣef yemma-tsent.
Tetteqliliḥ tasa-nsent si lḥenna, yernu tameḍrurt n teqcict d yemma-s kan i tt-yeẓran: Kemmini, a yemma, A tamment deg teɣrasin, Ur wezzileḍ, urɣezzifeḍ: D talemmast deg tulawin.
A nḥel di Sidi Rebbi, A yemma, aɣ-kem-itim.
Ttxil-m, a yemma taɛzizt, Semmeḥ-i seg wul, ay uxti.
Yemma-s d yelli-s, limmer d lebɣi-k ay ul, ttemyafent: ta ur tettfaraq ta.
Lameɛna akka i d-yeǧǧa Rebbi ddunit: lmut d tasayelt, zzwaǧ d tasayelt : Taqcict ibeɛden yemma-s, mi d-tesqerdeḥ, teqlaleḥ-d tasa-s ɣef yemma-s, ma tedfa teswiɛt a tt-id-taweḍ; ma ur irad ara Rebbi, ad tessifes taɛkemt s yisefra ɣef yemma-s, ad temmermeɣd imeṭṭi: Tesɛ cchur di tɛebbuḍt-im, Rnu ɛamayen deg yirebbi.
Acu ara s-buddeɣi yemma? D lǧennet d wudem n Rebbi...
Taqcict am temẓin: Zerrɛent deg swaḥel, Ttmeččant deg Yigawawen.
Yemma taɛzizt, a yemma, A tin ḥemmleɣam tiḍt-iw.
Lemmer d lwiz ay telliḍ, A k-m-awiɣdi texriḍt-iw.
Kecmeɣtimura n medden: Yes-sem ttsebbireɣul-iw. 
Ɣur yemma-s i  ɣer terzef, Tinna d lqiq i tuzef: Mi tewweḍ abrid ad tenzef.
Tasayelt: lferḍ, lwaǧeb.
I yettuɣaḍen d taqcit mu temmut yemma-s: teggujel tasebḥit deg tafrara.
Tin ur nesɛi ara yemma-s yefna-tt sswad ar t-tames; teffeɣ-itt tecriḥt n yemma-s, ssura-s tebded am lexyal.
Mi ara tt-id-tḍegger lewḥa  ɣer lehl-is, ula sani i d-ssirem ara: Tleḥḥu tettnexraḍ, yiwen n uḍar  ɣer sdat, wayeḍ  ɣer deffir: Mi ara s-d-zzint si yal tama, a sent-teqqim taqaɛet, ad asent-d-teg tigerwa, ad terfed acewwiq, myal asefru yenhez udrar, iẓri-s ad yettifif: Aql-iyi ḍeɛfeɣ: Win d-mlaleɣWi i yi-iẓran ad ixerri.
Yini-yi: tbeddleḍ fell-i.
Acḥal aya ur kem-ẓriɣ...
Iɛreq-i ubrid sani...
A tameɛzuzt-iw, yemma, Isem-im iɣab, tura ulac.
Amḍiq-nni deg tettɣimiḍ, La t-ssefqadeɣmkullass.
Mi sliɣwi i nedhen a yemma, Ad greɣafud i tnexsas.
Ccikran n tyemmatin, win izaden deg-sen, iɣ-irennun di leɛmer, myal yiwen yeqqar-it i yiman-is, ikmen-it di tferṭeṭṭuct n wul-is.
Leḥmala n yemma tekka-d sennig lqima.
Taɛwiḍt-is iman-is.
Taxjiḍt n Rebbi, ur t-yeẓri yiwen: taɛwiḍt n yemma ur tt-yekcim yiwen.
D yemma i yi-ikerfen afud i lɛali,ɣur-s i d-jebdeɣrebɛin d aẓar: Tesɛa cchur di tɛebbuḍt-is: Rseɣ-as d amsed yessekwen ifadden-is; Aseggas di trebbict-is, Ttsummuɣ-d ijeɣdan n wul-is; Ɛamayen ɣef yiɣil-is, Ssemḥilliqeɣ-as-d i temgerḍt-is.
S yemma i ffeɛlellceɣ; yes-s i d-kkreɣd abuqniq.
S yemma i tebbeṛbeṛ tamart-iw: yes-s i ččiɣuffir rniɣuḍhir: ur t-ččiɣd aceɛtan wala d aleǧǧam.
S yemma i lluktaɣ; yes-s i ṭṭseɣard yali wass, wwteɣ-tt ɣef yiwen n yidis.
S yemma i giɣnnefxa d tfuhrit.
Yes-s i heddreɣtafentaẓit.
S yemma i yebded uxxam; s yes-s i ttaḍsant tsegwa.
A yemma taɛzizt-iw, a yemma, a wi irwan yid-m iɣimi.
Xas a kem-ig Rebbi d ticcict n lɛid , a kem-wteɣkan di lḥiḍ, a kem-ttwaliɣ! Akka mazal i ddunit: ur yettfakka ara bab-is acekker n yemma-s.
Am wakken yella deg wawal: isem n yemma yessidir mebla lmakla.
Yal yiwen ineddeh s yemma-s, ama meẓẓi, ama meqqer.
Acu-k, a lmal tagugamt? Llufan, akken ara d-yaweḍ ijufar n yemma-s, tijjiqin timezwura: Mmeɛ, a yemma! Yeẓra d yemma-s ara t-ijebren.
Ulad win meqqren, xas icab am yilis, mi ara t-id-taweḍ mm lḥeq, yessawal: A nnaɣ, a yemma ɛzizen! Yeẓra ala yemma-s iwmi tejreḥ tasa fell-as.
Ma tella i lmendad, a s-tini: Nnaɣa mmi n tasa, ula i k-xedmeɣ: lemmer d ayen tmennaḍ, rɣiɣfell-ak di timiḍt -Imi wagi d aṭṭan n Rebbi, Yettak-it-id s yisuka, Itekkes-it-id d tiweqqa.
Kulci yesɛa tawant d leqniɛa di ddunit; ma d tawant n yemma, wer telli.
Tawant-is ar lǧennet.
Ass-en a neffeɣdeg yirebbi-s, a nekcem irebbi n Rebbi. – Lxir n yemma-s i mmi-s – Win yesɛan yemma-s tedder, Ulad lǧennet a tt-yezger.
Skud tella yemma-s, ur yettagad tilufa n ddunit.
Dderk yellan tewwi-t nettat: tettak-as idmaren-is.
Nettat, dima yetteqliliḥ wul-is ɣef tasa-s turew asemmiḍ.
Mi meẓẓiyit, d aḥebber: mi warraw-is; meqrit, d meyya n yiḥebbiren.
Alamma jewjen, ad mḥamin taderkent, ad bḍun azaglu mnasef.
Neqqar-as: kra ara tarweḍ d anezgum, am mm sebɛa n tferriḥin, am urweɣ, ur ṭṭiseɣhani, ur d-kkireɣhani.
Akka i s-tenna ulad tagmart ijerben tasa: Seg wasmi urweɣ, ur swiɣaman zeddigen.
Tasa teslab ɣef win-ines.
Ma yerɣa yiwen n yidis ɣef wayen turew, ad tefk wayeḍ i tmes.
Xas terwa-tent fell-as, yugi-tt, tasa ur tettak ara afus deg-s.
Lemmer yiwet i yurwen, tili i tt-wwin medden d imi. – Llufan – Amek ara yawi iri llufan ur d-nekkir di tidi n yemma-s am yiɣid yerwan adɣes? llufan deg yijufar n yemma-s i tt-yebda uɣilif.
Imir-en mi d-yeɣli Tameṭṭut yettrebbin ur tt-tesgan ara tasa-s: ur teggan ara alamma ṭṭsen waman d yesɣaren.
Ulad akken, aqerru-s tesrusu-t ɣef yixf n tsumta anda tt-tettaker tiḍt-is.
Kra yekka wass, tesɛebrij nettat d mmi-s, yiwen n ufus di ccɣel, wayeḍ di mmi-s: leḥsan yessuzuren iɣsan ur yettrebbi ara tacriḥt n lexdeɛ.
A s-teslaf i mmi-s, a s-teg lutu, a t-id-tger deg yirebbi-s ad yeṭṭeḍ, neɣ a iqennuẓen  ɣer tqemmuct-is.
A s-teccucef, a s-tekkes s-tettafes izeḥdufen, yesseblulus am tyaziḍt.
A t-tecteddu, a t-tesseddu.
Ur t-tesgan alamma tesseɛya-t iwakken ad rsent tɣessatin-is, ad as-yesmed tazaxixt.
Ma teffeɣɛla berra, tleḥḥu, aḍar  ɣer sdat, wayeḍ ɣer deffir.
Ul-is la yesfedwic  ɣer mmi-s: tini-as: ala lǧetta-w i ybedden dagi am lexyal.
Ladɣa, mi ara d-yaki, tteḥlilisen-d yedmaren-is, kkaten deg-sen ijekḍan.
Taɛessast n mmi-s, tugar-as ttrebga i yemma-s.
Tesseḥbibir fell-as ɣef yir awal d yir tiḍt d yineɣluyen.
Llufan yellan di leɛnaya n tattalt, iḥemmel leḥder am twaract n wudi.
Mi yemmeckukel, wwin-t iḍarren-is, seḥḥa d lehna, tiḍt n medden iɛfes-itt.
Tettɛassa mmi-s ɣef tiḍt taberranit: tugem-it s wallen, tejɣem afud-is.
Ma yella wi i d-tger tewwurt, ulac abeḥnuq gar yifassen-is, ad tesbircew fell-as, a t-id-tger gar yijufar-is.
I tettagad aṭas ɣef mmi-s, d tiḍt tazerqaqt : tettawi ssem gar wallen-is, tessaḍan-it, tessenxal-it.
Acu-k a tiḍt n lɛezza? Tewɛer: tesdiflil yemma-s ɣef leǧwareḥ n mmi-s.
Tettqaraɛɣef yiman-is wi i s-yettarran aneɣluy ɣef mmi-s.
Tislit d umextan ur keččmen ara axxam yettrebbin s lḥenni inesben i twala.
Mi ara truḥ nettat s aɛezzi, tettḥadar ɣef uxxam n wucaf n lmeyyet ur ten-tɛeffes ara.
Maɣlin-d imeṭṭawen deg wallen-is, ur tettḍilli ara ɣef mmi-s alamma tsebbeɛ udem-is.
Mi yesḍuḍeɛ llufan, yemma-s tettneqlab yes-s teswiɛt.
Tettḍaq yes-s ddunit: ur ttett ur tses, ur teggan ur tesgan.
Ad teffeɣamalu, ad tekcem asammer isexsiten, tettaǧǧa asxeblel, tuzzyiwin, -Ur iseflawen, isemciḥen n leḥwal imerẓuga d tissit n waman n twerqet n leḥruz.
Baba-s ur yeǧǧi taxriḍt-is deg udawi n ṭṭebba: nettat teṭṭef-iten d aɛbačču, ur tettkil ara fell-asen.
Nettat d urgaz-is la ttzmxasamen ma a t-fken  ɣer sbiṭar ad kksen llum n urwiḥ.
Yemma-s, tugi tasa-s ad tfareq mmi-s, a t-tefk a s-yemmet gar yifassen n nnsara: tesmenyaf ad yemmet deg yirebbi-s.
Taɛebbuḍt-is, ula i d-tini fell-as: lmut d taqdimt, aṭṭan d aqdim.
Yemma-s ttettu tiggad-is mi ara tettmuqul mmi-s di dduḥ am uguglu n wulli.
Ad taf udem-is am ufaǧǧaǧ: la yesfiṭṭij, yesfiḥḥiḥ.
Fiḥel ma tečča, ma teswa: taɛebbuḍt-is terwa.
Timseqqeft-nnsent, d lferḥ irezzun tasa-s mi ara yesmuhbul mmi-s.
Llufan, simmal yettneɛziz, simmal irennu di leɛmer n yemma-s.
Mi ara yili d abelqeṭṭiḍ, yeẓra wi i ɣef ara yeg nnefxa: yeɛqel ubɣur wayeḍ.
Ad yebdu ajummeḥɣef tuṭṭḍa.
Mi d-yuki d yiman-is ad d-yebbetli, ad yuɣal  ɣer lɛezza.
Ad k, yernu-ak taswiɛt! Meḥsub a s-tdum yemma-s iss ara yerfed aqerru-s.
Aḥlil win ur t-id-neẓẓig di yemma-s: ur yesɛi ara wi ara yeddmen tifuhrit-is.
Ttcirin-t, tiɣmert tettak-it i tayeḍ.
Yella deg wawal: Win iwmi yemmut baba-s, ahat deg yirebbi n yemma-s; Win iwmi temmut yemma-s, ahat deg ugudu nnḍen-as. – Yettimɣur uqcic – Simmal yettimɣur mmi-s, ttnernayent lefqaɛi n yemma-s, simmal tessaram  ɣer-s.
Tini-as: Leɛtab ur yettnaḥsab; ccedda, teḍfer-itt talwit; am wass-a ad d-iḍil yiṭij fell-i, ad tifrir tagut; i dir ala ulac: a ɣ-yemneɛ Rebbi si lḥif n tɛebbuḍt.
Llufan, mi ara yebdu yeggar taqejjirt la yettmuju, ur iserreḥ ara i tikli, imir-en i yewɛer i ttrebga.
Yemma-s, meskint, yečča-tt waddud ɣef tefdent d walluy d tḍuri.
Ur tesɛi iɣimi wala aɣfal ɣef wudem n mmi-s.
Men ɛend Rebbi, kra ara tazzel ɣef mmi-s, ur tɛeyyu; ḥaca ul-is la d-ttaɣent deg-s teftilin, ad txeddem tferreḥ.
Mi yewweḍ d amazzal, yeffeɣi wugur d usennan, am usigna mi ara yufrar, ikeččem iteffeɣ, yejjuǧǧug wul n yemma-s; terna tekkes-itt i tɛebbuḍt-is.
Ur tečči aɛeggal-is, ur iris yidis-is.
Ma yella wansi i s-d-yekka kra, nnig yemma: ala nettat i yerɣan felli di timiḍt.
Mmi-s, mi ara yebdu icilan d turart, ma ur yeckenṭeḍ ara am ubeɛrarac di yemma-s, taɛebbuḍt-is mačči d yiwen i d-teqqar.
Tettagad wi i t-yekkaten, imseččiwen d wayen i ɣef ur tedmi.
Dima tezwar-as afud i teḍleq ad iteddu yettarra fell-as seg udɣaɣuffir d tyita n deffir d yemcumen d temcumin.
Mi ycax di turart, itettu mmi-s laẓ n tɛebbuḍt-is, ttḍafarent-t lmalayek s tqessulin gar yifassen-nsent.
Lameɛna ur telliz ara tɛebbuḍ n yemma-s: teṭṭafar-it ulad nettat tessegrac-it s tḥedrin d tqaqqacin.
Mi yekcem mmi-s lakul, taɛebbuḍt n yemma-s tuzzel si lferḥ.
Tini-as: A yi-d-yeffeɣd kra.
Mi teskad lweqt i ɣef t-tessagrac, ikeččem iteffeɣfell-as, tḍerru-tt yid-s am tderwict: tini-as: I yecmet uxxam! A wer aɣ-tebḍuḍ d uleqqaq; a wer tekkseḍ i wallen ayen ẓrant.
Mi d-yekka deg yimi n tewwurt, ad d-tesqerdeḥ akk leḥwal.
Ma ula i s-d-tefk ara tettnadi ula di letbayet-is: ad d-tazu ulad iɣes-is ɣef tasa-s.
Ma twala-t yečča, tellez amzun  ɣer tɛebbuḍt-is.
Ilemẓi, mi s-d ḥekklen cclaɣem, d lweqt i ɣef ara tḥader iman-is  ɣer-asebbaḍ; ma ulac a m-d-yarew tamellalt.
A s-yerr tiɣrit i yemma-s neɣ a s-yini awal yeqqazen deg wul.
Tettak-as yemma-s ḥaca ddɛawi n lxir: tini-as: A k-yemneɛ Rebbi di lǧayeḥ.
Tiyita tamecṭuḥt tesɛa tawwurt; tiyita tameqrant ur tessexlaf ara rric.
Ladɣa, tin yeggunin yiwet n tiḍt, mi s-d-teqqen, tedderɣel yakk.
Ilemẓi, mi yebda yɛewwej, D jjwaj i yebɣa ad yejwej.
Mmi-s, mi ara yaweḍ d amenṭaci, yemma-s ad tger aqerru-s ad yebzeg a s-teg axxam uqbel a s-yeffeɣafus.
A s-teɛnu albeɛḍ n yessis n tfamilt i d-rebban yirgazen.
Meɛna ul-is yebḍa ɣef la yettneqlab deg-s uɛejmi.
Yiwen wul yefreḥ: a s-teg i mmi-s ddunit; tislit-is a s-tessenɣes taɛkemt deg ulawi n mmi-s.
Ul-nniḍen yugad: sin: Ka ɛettben yiman, A t-ssirden waman.
Yiwwas, ad d-tas yelli-s n medden ur nefsi ur nettil; a s-tuɣal d arejjaq.
Ad d-taaf mmi-s d bumeggaḥ, a s-d-ikeṭṭer di lerbaḥ: ad Ssufɣeɣtasedda; skecmeɣ-d tarigla ; Taqemmuct d lqeḍrara; taqesrit qaɛa.
D tameṭṭut i d-yewwin yir tislit i t-yecnan: Ay axxam-iw, ay aɛziz, Ɣur-i tislit, A win bniɣseddu taddart.
Rebbaɣ-tt-id d tabudrart: D rray-iw i yi-tt-igan: Ula wi i yi-igren tamrart. – Tasa n teqcict iman-is – Tasa ur tessager ḥed.
Ulac wi ara tgezmeḍ deg yiḍudan-ik, ama meẓẓi ama meqqer.
Yemma-s ur txeddem ara ferdenni gar warraw-is: deg yiwet n tɛebbuḍt ideg xbabḍen.
D taɛebbuḍt i d-yefkan aqcic, i d-tɛebbuḍt leɛǧeb: ayen d-tefka ẓid ɛziz.
Akken i s-tenna ulad tafunast yurwen inisi: Ma ǧǧiɣ-t d mmi; ma mecḥeɣ-t, d isennanen.
Leḥmala n tasa kifkif.
Ma d aqcic, iss yufrar ilmend n uɛemmer n texxamt n baba-s.
Tasa n teqcict iman-is: aḥebber-is ḥaca ma temmut.
Teẓra yemma-s kulci-s yewɛer.
Yernu d tasɣart meḥquren.
Aqcic ad yimɣur, ad yewwet ddunit, ad t-tewwet: yezmer i yiman-is.
Ayen yexdem yecbeḥ.
Qqaren: Arrac, am yirden n waluḍ: ad xnunsen ad kkren.
Wamma taqcict, d tifirellest ddaw ssqef: ula sani tezzirez ḥaca ma teɛmer tin n medden. fell-as: tini-as: Taqcict am tgemmict n yiɣed: ass-a tella, azekka ulac-itt: ad ɛettbeɣfell-as, ar d-taweḍ d tameṭṭut; ad tebḍu yid-i, ad teɛnu ixammen n medden am uwtul: Ɛellfeɣ-t aseggas: àčiɣdeg-s imensi n yiwwas.
Mi tt-tɛedda tawla-nni, yemma-s n teqcict, ulac lxilaf gar nettat d gma-s.
Tameṭṭut yetbeɛ userbu n tullas teqqar-as: Aqcic ur nelliɣur-i, Tif-it teɛzizt n yelli …
Tura, ay ageswaḥ a win wer nesɛi taqcict. tenẓem-as yemma-s a tt-id-trebbi Aqcic, yewɛa-t baba-s; taqcict, ad tt-id-tessufeɣd taɛewwajt.
Ur tt-id-yesɛi ḥed isleɣ-itt deg ukufi: Lemmer tettaf yemma-s, ad d-tekk yelli-s nnig tezzyiwin-is, ama di ssifa-s, ama di llebsa-s, ama di lecɣal-is, ḥaca ma yekkes-as-tt wulac, ula s wacu teg miḥmiḥ.
Tettḥebbir i yelli-s ammer kra i tt-yettaɣen: txalef.
Ad yesser Rebbi tacriḥt-is alamma yesser-itt wakal.
Mačči d amɛic ideg i tḍur teqcict: d tin yettaken udem i Rebbi.
Ayen s-d-ssers yemma-s, tečč-it.
Taqcict am tḥemmalt, ayen s-d-tefkiḍ iɛedda.
I yweɛren ɣef yemma-s d ttrebga-s.
Deg-s ara s-ssawaḍen medden leɛfu neɣ lekcufegga.
Ttrebga n teqcict am win iteffẓen uzzal.
Ilaq a s-thedder yemma-s ssbeḥ meddi.
Yelli-s, a tt-ssaramen medden, nettat a tt-srezgayen.
Taqcict d lxezna n lbarud: ma teffeɣd lxuf, ma tekcem d wayeḍ.
Teḥwaǧ leḥder am tmellalt: ma terreẓ, ur tettnejbar ara.
Taqcict, ad imelleḥ Rebbi tacriḥt-is: kra n wanda tebɣu teddu, ilaq ad tiɛziz akk deg wul n medden.
Tiḍt tt-iwalan a tt-tmenni: ur tettaẓay, ur tettimsus.
Ad tɛas yemma-s ɣef yelli-s i tla lemmer ad terreẓ neɣ ad tɛab, abeɛda ccama n wudem, ammer a s-tḍegger ticlect n yinexḍaben.
Ttif lɛib n uqcic wala win n teqcict.
Aqcic, xas yeɣli yesɛa ccama, ur yettbur ara: awi-d kan wi ara d-isaḥ. imir-en a s-tebdu aɛeqqer d Taqcict, mi tfuǧ fell-as yemma-s, i nnfeɛ-is d umelleḥ, simmal tettimɣur, simmal tettadded wejṭiṭi leɛqaqer-is.
Tettḥuddu fell-as wi i yqeṭɛen tuccerka ɣef uzgar n waman n lmeyyet, wi iqeddcen i tuzyiwin d yisexsiten ammar bur d yineɣluyen.
Tettmagar ayyur s wayen ẓiden, ad tiɛziz am wayyur n lɛid.
Ur tesɛedday ara fell-as leɛwacer mebɣir ameččim n tɛeṭṭart d tucerkiwin.
Ur tt-tettaǧǧa deg waman n lemrasi wala deg usebbeɛ n tmedwa n lembared.
Teqqar-as kan: Ayyur, mi d-yezzi  ɣer-m, Itran, sani bɣun rren.
Tini-as: Mi ara tettxemmim yemma-s ɣef jjwaj n yelli-s, ẓẓayet am teɛkemt.
Ma fkiɣ-tt i umerkanti, ur zmireɣara i llzem-is; Ma fkiɣ-tt i yigellil, ur zmireɣara i lewsel-is.
Limmer d-tezzi d lɛenq-iw alamma tečča arjujen-iw.
Argaz yelha-d kan d wayen ixussen axxam.
Ma d tameḍrurt n yelli-s, ala yemma-s i terza.
Argaz yeṭṭes meɣrureḍ; ma d taɛebbuḍt d-yesɛan taqcict, duru d-yeɣlin ad tt-ternu  ɣer wletma-s alamma tesmed tincelt.
Ad tebded ɣef lufer-is: ad tesɛu cwiṭ n usnunnet n tɛezzult, si tewtult  ɣer tyaziḍt  ɣer lerwas; ad tessemrubbuḥ ad tewwet akk yes-sen.
A s-tezwir a s-tettaɣdi lfeṭṭa; a s-tesnubbuc di tmečča n taduḍt i uḥayek amrabɛi -Taqcict mi ara d-tlal ad tekkes qama d rrmeq i yemma-s.
Ladɣa tamenzut: teɣleb-as takna i yemma-s imi akken ara d-kkrent d nned.
Qarent tlawin: Tin ara d-yesmunzin di teqcict, tmuger-itt-id twaɣit d tferrast tafejrit.
Yebɣa Rabbi ad yetturar: yefka-d taqcict n teqcict.
Tameṭṭut yesbuccuɛen argaz-is, yettcebbiḥen yelli-s, tettarra tizra di tɛebbuḍt-is lakked tin n yelli-s.
Ur tt-id-isaḥ ara ad tels taqendurt n lɛali wala ad teqqen amendil yetteclawan.
Kra n wansi ara d-yekk, n berra neɣ n uxxam, yewwi-as-t-id urgaz-is, a t-tuǧew , lbarud-iw yeffeɣ.
Awi-d kan ad ssreɣtaswiḥt mi ara yi-d-ččent wallen n tqeffaft. – Beṭṭu – Yewɛer beṭṭu d wi iɛzizen: yettagem tazmert n yemma-s deg uceqquf.
Mi ara d-tas mm lḥeq i ten-ibeṭṭun, tasa-s teggar-d s wul.
Mi ara d-terɛed ad terɛed: ur tseɛɛu ssber la am yiḍ la am wass.
Lemmer mačči d aɣfal, ya ɣeffal, yiwen ur t-id-tettḥelli tasa-s.
Di lmut iɣ-d-iḥud Rebbi, yessetbaɛ-as-d tatut.
Mi ara tayes, tettru kan imeṭṭawen iḥninen, tini-as: A k-yexzu Rebbi, a cciṭan; a Rebbi, efk-iyi ssber d leɛqel.
Ur t-ǧǧiɣara yelluẓ neɣ yeɛra.
Iruḥ s irebbi n lmalayek, ur yezdim ur yehdim.
Asmi i yi-t-id-tefkiḍ, ferḥeɣyes-s; asmi i t-tewwiḍ, d mmi-k, d taɣawsa-k: teḥwaǧeḍ-tt, ur k-nettalas ara.
Aɣ-yenfeɛ ula di laxert.
Rebbi d bab n lxir, yesseɛdal, iseffeḍ imeṭṭawen.
Ttif tin d-yeɣrem wala tin yekkes: itekkes-d tarẓagant, yettak-d taẓidant.
Dderya d aɛwin n uqelmun.
D unfiɛen, d ucfiɛen, ama di ddunit, ama di laxert.
Llufan n dduḥ yellan s tezmert-is, i  ɣer ur nerra ara lmut, kra ara yeḍrun, yeskan-as-d Rebbi.
Mi ara d-tleḥḥu nneksa  ɣer baba-s d yemma-s, yettmagar ɣef tewwurt; yendi d afrag fell-asen.
Yettak iman-is d asfel fell-asen.
Mi ara d-nessens ɣef llufan yemmuten, yini-yigenwan: d nek ideg ur ttmeḥḥinen ara yemɣazen.
Ruḥeɣd acfiɛ, d anfiɛ.
Llufan, mi s-teččur, yemma-s ala leɛtab ay tla.
Ur t-teṛwi ula s wallen-is.
Lxir ara sen-yerr i yimawlan-is mi ara yreffed tanejga, yebded iregf-is i lmut, yessutur di Sidi Rebbi ad yemḥu ddnub n baba-s lakked yemma-s.
Llufan n lmalayek iwmi d-yesken Rebbi tafat n ddunit yekkes-as-tt, baba-s d yemlma-s, ur ten-yeṛwi, ur icenna, ur iɣenna, iruḥ d aqlum imeṭṭawen, iɣrem-asen-d isem-iw akken ad iyi-ttun.
Kra yessuter i Sidi Rebbi meqbul ɣef wayen iss yessexsi di ddunit.
Mi ara d-taweḍ tmijalt-nsen, wwḍen  ɣer gar yifassen n Rebbi, a ten-id-imager, aqcic s tbuqalt n wureɣ, taqcict s tin n lfeṭṭa.
Tabuqalt-nni yeččuren d aman n ddunit n tala n lǧennet, ur tt-id-yettaddam yiwen, ala llufan n lmalaykat.
Kra ara kken imawlan-is di lemḥasba, netta yettcaraɛ lqeḍra Rebbi a sen-yeɛfu, a sen-yessifes ccedda.
Mi ara d-ffɣen gar yifassen n Rebbi, kkuferran-d yimawen-nsen, a sen-swen aman n tbuqalt lǧennet, a ten-refden gar wafriwen-nsen, a ten-kksen si ǧahennama.
Yewɛer beṭṭu n tasa, lkun lmalayek, yemma-s tuɣal-as teblaḍt i wul.
Ma d beṭṭu n lɛebd, ur yesɛi ara ssber: yebḍa-ten Rebbl urɛad mmuten.
Tasa-agi temgarrad.
Miyya ad d-tekkseḍ yiwet n tin ur nettkil ara ɣef yiman-is ad terɣtasa-s; ur teskad di lḥif n warraw-is ad tetbeɛ zzhu n yiman-is, a ten-teǧǧ wi i ten-ilan d wi ur ten-nli. lameɛna itebɛ-it ɣeffal: llufan itett di Mi ara yili d argaz i yreffden aqerru-s, yerna-d fell-as aqacuc, llant lxalat d-tefka tfamilt, inint-as: Mmi-s n uqjun, yečč-it uqjun.
Ad ruḥeɣad d-ɣeḍleɣbu tkuẓiḍt d bu yigirru deg yidis d bu leqlam deg umeẓẓuɣ.
Argaz deg urgaz, ssdaq d lfayda.
Ad ddzeɣtasa-w am uwri; a s-sserseɣamsed  yiwwas.
Ma d tin yerran tasa ɣef warraw-is, akken yebɣu yexdem urgaz-is, ad tawi dderk d uɛujju ɣef udem-nsen.
A s-tini: Ttif dderk ara d-yeɣlin fell-i, zemreɣ-as, wala ad ǧǧeɣtasa-w i wgani, i laẓ, i usemmiḍ deg yir afus.
Idis yerɣan fell-asen, ad dderya d-urweɣd tin ur d-ureweɣ, yugi wul-iw.
Taǧǧalt taḥrurt iɛuhden Rebbi terna argaz-is tqerrec acebbub-is ɣef warraw-is.
Mi ara yeẓẓel di tɣerɣert urgaz-is, ad tewwet aḥdid n tlisa sanda ara naweḍ, ad tessutreḍ ad tenɣeḍ deg wul-iw zzhu n ddunit, ad d-lhuɣd warraw-ik.
A sen-d-yeɣli uḥnin deg wis sebɛa n yigenwan a sen-d-yefk tamɛict i ɣef ur dmin.
Terrẓeḍ-as tteɛzima i umcum ara yalsen tiguǧǧelt i warraw-ik d yiggad ara d-yasen a sen-sfungen tanafa.
Kkes aɣbel i wul-ik, lhu-d d laxert-ik.
Araw-ik ad d-kkren s yella neɣ s wulac.
Sakin a s-tini deg wul-is: ɛuhdeɣ-k, rniɣRebbi, argaz n ddunit rniɣ-t s idis-ik ḥaca ma rniɣ-nɣur-k.
Ddunit, abrid i teɛmer: wis berdayen d nnger.
Sakin tasa-s ad tneggi d idim mi ara tettmuqul deg warraw-is i s-d-yeǧǧa d iwzan: wa ur ireffed wa, am yefrax n lɛec.
Xas yella wi i tt-iḥersen i jjwaj, ad tenɣiman-is ɣef warraw-is.
D tagi i s-yeqqaren: Ma ulac acu ara ččen, a sen-refdeɣi warraw-iw aqduḥ si ssbeḥ alamma d tameddit.
A sen-t-siẓeɣa t-ččen.
Ma ulac taduli, ad zedleɣfell-asen.
Ur ten-yeslaẓay ḥed, ur ten-yewwi ḥed: llan di tfettust n yemma-tsen.
Tinna i ḥettmen imawlan-is, tedda, yessaweḍ-itt baba-s fi lfrac fi legrac, imi tebḍa d tasa-s, ur deg-s ul ara yɛenncen di tesga; ur testamen ara.
Tini-as: Xas ad yili rrbeḥ d tirac, ur ḥliɣur ḥelluɣsdeffir warraw-iw.
Am snat n tegmarin: yiwet teksa deg uḥeryaḍ, tayeḍ di telmat.
La deg uḥeryaḍ temzi am teslileqt; tin la ykessen di telmat ala aglim Mi nesked s amḍiq deg tkesseḍ, ur d-tbaneḍ ara; mi ara nefreẓ taglimt-im, la tessewḥaceḍ.
Tenna-asen: Amek ara awiɣiri, nekk yebḍan d tasa-w? Ma d tagi imi tezdi d tasa-s, i yebɣu tečč-it, iqar deg-s.
Yewɛer beṭṭu n wi iɛzizen, d arẓagan am yilili.
Ma tusa-d tin n Rebbi yettak-dɣfel, ya ɣeffal; yessetbaɛ-as-d lubab.
Ma d llufan yeččan tiḥdert n tasa n yemma-s yenqeḍ yisem-is, rnant tram-is.
Taglimt n ugujil tettban limmer ad id iger gar miyya.
D lebda d andadar.
Ileḥḥu yettemduduɛ; yettdaray tinebḍaḍin d tɣemmar; yečča-t useqnuneḥ d tugdi.
Ula s wacu irfed aqerru-s.
Ulac wi ara yqeblen tiggujelt-is d zzbun-is.
Werǧin yečči ar terwu tɛebbuḍt-is: yečča-t kan yebzenzex neɣ yenneḍ deg wanẓad neɣ yeffaẓẓer deg-s yizi.
Mi yeṭṭes, yečča-t uduqqes d ufeɛfeɛ; werǧin yesmid tanafa ard yali wass.
Werǧin nesli i ssut-is, werǧin yufrar umeslay-is.
Agujil, d lḥif ideg d-yekker i yettawi; tafrara-s d tiggujelt lakked ugani, tameddit-is d tirẓi lakked d tmetra.
Lmalayek ur d-ttɛezzint ara win iwmi yemmut baba-s: netta ad iɛiwed axxam.
Ttɛezzint ttrunt ttiḥnint ɣef win iwmi temmut yemma-s.
Yeǧǧa-t-id Rebbi deg wawal: Win iwmi kkseɣbaba-s, ur as-xdimeɣara; Win iwmi kkseɣyemma-s, ur as-ǧǧiɣara. – Argaz d yemma-s – Aqcic d amalal n baba-s: a s-yeɛmer taxxamt-is, a s-yeččar taxriḍt-is.
Ad mḥamin taderkent n uxxam, ad msennaden i tejmaɛt.
Win ten-yesɛan deg udrar Ur yettagad aẓaɣar.
Mi d-ilul uqcic yemɛarreḍ-d i jwaj n baba-s; iqḍeɛ-as ccek n ugur d uɛekker i yemma-s.
Mi i yewweḍ d amenṭaci, baba-s ur ireffed ara aqerru-s di mmi-s; xas yuder lḥal i yemma-s.
Yemma-s d-yessekren mmi-s terwa-tent fell-as, tettraǧu deg-s lxir, a s-t-yessiweḍ s irebbi-s.
D acu-k ayen i tt-yerzan, ssabun lakked rrwayeḥ n teslit-is.
Tini-as: Ad walint wallen-iw, a ten-tefsi tfettust-iw, ma yehwa-as, a wer tebẓuẓi tqerrut-iw.
Lameɛna argaz ṭṭbiɛa-s iman-is: ur yettɛanad ara  ɣer yemma-s.
Izem ur ileqqeḍ ara tiweḍfin.
Llufan, kra ara yili d amecṭuḥ, a yemma d wudem n Rebbi! Sani i s-tessegrareb azduz, a s-t-id-yawi.
Akken ara t-yefk useggas d asawen, myal yiwen ad yesselḥu llufan am lmal: sani i t-tnehreḍ,  ɣer din. ḥaca tasa n yemma-s ur s-tettak ara akken ara t-tḍur s ttrebga.
Tini-as: Cwiṭ rebbi-t, cwiṭ eǧǧ-it ad yes-s yimɣur.
Hemma yelha i llufan.
Tiɣrit tessencaf; Ibeqqayen sderɣilen; Ttrebga-s s wawal mačči s teɣrit akken ad yettaɣawal.
Rrkul, aqcic ttruẓun-t, taqcict ttjeggiḥen-tt.
Tiyita ur nettjeggiḥ ara,  ɣer tfettusin d tqejjirin.
Aqcic, akken ara d-yemmed acemma, kif a tasa n yemma-s, kif a tasa n mmi-s.
Yettbuddu ayen yelhan i yemma-s; yessaram a s-yessufeɣleɛtab  ɣer tafat.
Kra i t-id-trebba, semmeḍ zeqqel, kra ara s-texdem, ama yelha, ama dir-it, iceffu fell-as.
Yeqqar-as: Ur tettuɣara lxir-im.
A kem-sɣimeɣ, a yemma,ɣef tmes n liser; a m-ssiwḍeɣlerbaḥ s iciwi-m, ad agaren s ixf-im.
Kra tɛetbeḍ ad testisreḍ.
Ad texdem fell-am teslit-im.
Sefreḥ-iyi a wer ččeɣa wer sweɣ.
Lameɛna, mi d-yewwi yelli-s n medden, mačči akken yurga i s teffeɣ.
Ad t-terr d ifri  ɣer yemma-s.
A s-yini: Tiḍt-agi twala-kem, tayeḍ ur kem-twal ara -ḥaca win d-yessemlal Rebbi d yelli-s n lasel tettewriqqil tasa-s.
Simmal yettimɣur uqcic, simmal tettbeddil lɛeqliyya-s: la t-tkeččem tmusni n urgaz.
Mi yewweḍ d amenṭaci, ad yelzem tili n yemma-s.
Tasa-s nettat mazal-itt deg uslufu, netta ifut i wayen.
Imir-en i ylaq yemma-s ad tɛas iman-is, ad teǧǧ cwiṭ si lḥeq-is iwakken ad tɣellet rrbeḥ n mmi-s.
Ilemẓi, mi yewweḍ d argaz, yejwej, yezmer i yiman-is, ad yarew yesnirew, tesgem tasa ɣef tayeḍ.
Ilha-d d tegrawja-s.
Ul-is ur t-yukir ara ɣef yemma-s.
Nettat tebda tkeččem timkecmin gar-as d tmeṭṭut-is.
D ayagi i ɣef tettnaɣyemma-s d mmi-s: Mmugreɣ-t-id nnig uxxam, Yewwi-dɣlay i lalla-s.
Mačči d lemɣel i t-ɣulleɣ: Nettat a Rebbi sdum-as.
Iɣaḍ-iyi mmi ɛzizen: Aṭas i ɛetbeɣfell-as.
Tini-as: Yecqa-yi lḥif n mmi.
Awi-d kan ad yili, ad teɛmer texxamt-iw.
Ttif-iyi leɛwej leḥwej.
Tasa-s, xas teffeẓ-it, asebleɛ ur t-tesseblaɛ ara.
Ur lhint ara temɣarin, ulad tislatin kifkif.
Izreɛ Rebbi gar-asent nnḥas. iw.
Tamɣart, ma twala mmi-s d teslit-is taqerrut  ɣer tqerrut, ečč, a win, ternuḍ, a tin, a tt-twaliḍ terfed fell-as rreḥma, tebru-d i nneqma.
Sakin ttemyegzarent am yiqerdacen: ta tgezzer di ta, ur mestumanent ara. tamɣart, ma ur tesbelɛeḍ tissegnit, ur tettaṭṭafeḍ tislit.
Argaz aḥlayli yini-as: kulci a yi-t-id-yawi usurdi-w: ar yemma ur tt-id-ttafeɣara di leswaq.
Ma d tameṭṭut, ḍegger aɣyul, ɛiwed wayeḍ.
Ad afeɣtin ara yawin leɛyaḍ n baba d yemma: aṭas i grarben fell-i. w; ad refdeɣtameṭṭut-iw; ma d yemma, a tt-ǧǧeɣad terwu lxelwa-s; a s-fkeɣamɛic tettalas fell-i.
Win iwmi i yjaḥ rray, isebbel di tmurt-is, yerr iman-is ur t-id-yuriw yiwen, ur t-yuɣyiwen, d wagi iwmi i neqqar d argaz yenfan deg wakal n baba-s.
Seg wasmi i d-yeffeɣ, ur d-yerra agelzim s axxam.
Yetti-yas Rebbi tafat s wudem, yerra-as tin n sdat  ɣer deffir yini -Ur iwala yemma-s wala baba-s iɛettben fell-as; iɣur-d yelli-s n medden, yerra-tt d taǧǧalt d netta yedder.
Yeččur axxam d dderya: akken qqaren: d agujil, baba-s yella.
Tewwi-t tuẓmiḍt n tammast, d mm tɣenǧurt tarqaqt, d mm wawal ur nettuɣal deg-s.
Armi d asmi i t-teskew tezmert, tejɣem adif-is, terra-t d ilem ǧǧant tzizwa, a t-yettak lmil i lmil.
Teǧǧa-t ur yekkat ur yettfukku, am lmaɛun aqdim.
Tetti-t-id ur d-yeɛqil abrid-is; taxriḍt-is, azal-is azal n lbunt n ddexxan. yemmekti d tmeṭṭut-is d warraw-is lakked waḍu n leḥbab, ad d-yas yger-d ifassen-is di lǧib-is la sliliwen.
Ssifa-s tebded am lexyal; wwten yemneṭgen.
Tameṭṭut-is icebba-yas-t Rebbi d alaxert i d-yekkan deg Iɛawed-as rebbi aɛrak, yeǧǧa-n zzin-is, yerna-n yimi n tewwurt. temẓi-s.
Ileḥḥu am yixf yetthuzzu waḍu.
Ur d-terfid deg-s s wallen: teṭṭef deg wawal-is: yeɣli deg wul-is, tɣunfa-t.
Limmer mačči d arraw-is lakked yemma-s iwmi d-tneggi tasa, tili ad iɛeddi uɛejmi deg uẓeṭṭa -Ur gin wi ara ynezhen d wi ara yeccuchen.
Gan ddwa s yifassen-nsen; teqqed teḥla.
Yemma-s, iɣaḍ-itt mmi-s; tasa-s ur tettak ara afus deg-s.
Niɣ, yella deg wawal: Argaz ad iruḥ ad iruḥ, leqrar-is d yemma-s d tmurt-is: A wejbar a wejbar-a, Ad d-tuɣaleḍ-t ar aḍar-a.
Ar yiwwas ad d-yas d lmeyyet, neɣ yas-d ul-is d amerẓu.
Tadfert n lweqt-a, ala leɛtab d tuṭṭfa n tɛebbuḍt.
Mi yezwi tilkin-is , yezlem tili-s, yeḥma wadif-is, ur yeẓri ansi i d-yekka.
Ad iḍegger imawlan-is.
Ttfuḥ, a taga, wwan-d ibawen! ḥaca win yewwi Rebbi d ubrid-is.
Dderya n leḥlal, am lfeṭṭa ur d-yettali nnkel; d lmuḥal ireddu.
Yeẓra d acu i d aḍu n yimawlan: yettaddam-iten seg ukersi ɣer wayeḍ.
Tetteww-d tasa-s  ɣer-sen.
Xas ula s wulac, yettadded s nnif n Rebbi d yidammen-is -Xas yewwi-t waḍu n l ɣeflan n temẓi, asmi tuɣyemma-s imenṭaɛen, ur ttyettaǧǧa ara.
Ad isuḍ, ad isuḍ waḍu, ad yuɣal wummad  ɣer lasel-is -Ur tt-yettak ara i medden.
Lḥerma n uqcic tettban si temẓi-s: yettban usigna ss tekkat.
Ur tettbeddil tsedda wala tninna.
Ma d yir aqcic iwmi teggurzen tasa, am tasa n urumi, ad iwali yemma-s di tmes a s-yettsiti, a tt-yettcewwik.
Ur yettaɣawal i yimawlan-is: ma ẓẓullen nutni  ɣer lɣerb, netta  ɣer ccerq.
Ayen yezreɛ a t-yemger: usu tessiḍ a deg-s tegneḍ.
Tini-as yemma-s: Lmut, ur k-tt-ttbudduɣara; ma d ayen terẓiḍ, a k-t-tales dderya-k.
Deɛwessu n lwaldin am umesmar deg lluḥ: tesmenɣuɣud am tmes deg wafrasen.
Ur d-srugmut ara mmuh -Wa ur yufi ixf i ddunit-is: ixeddem tugi ad tali.
Ihebber, am udfel yekkat ifessi.
Wa tuɣal-as ɣef tedfert-is, ur s-yestumen ara.
Wa terra ɣef yiɣsan-is, ur ten-yufi ara.
Yenna-d Sidi Rebbi: Win iɛusan imawlan-is, am win i yi-iɛusan.
Kulci iɛeffu-t, ar win tt-yewwin seg yimawlan-is, ur iɛeffu ara.
Ddunit-is d asawen, laxert-is ur s-tban sani.
Winna d asɣar yewɛed Rebbi i tmes.
Mi ara yemmet, ad iḥaseb: ttɣimin imawlan-is ɣef yedmaren-is, zeggen-as-d ɣef lmeqfel: ur yettcehhid, ur yettɛewwid, ur yesteɣfir.
Taqcict d yemma-s tɛebbaḍ-nsent, Taqcict d tamalalt n yemma-s, ama deg ummir umeslay, ama di lḥal ma rqiq.
Ttemfakkant ttemcuddunt agusen.
Ttemyafent di ssɛaya, ttemyerzunt di tegnit n ddiq.
Tameṭṭut ur d-iɣat Rebbi axi s yiwet n teqcict, leɛtab-is iruḥ di rrayeɛ.
D taqcict i ydellun ɣef tebrujt n wul n yemma-s; d netta i yeẓran tameḍrurt-is; d nettat i yettḍilin ɣef tɛezzult-is.
Terɣa ɣef yemma-s.
Lemmer tettaf ur tt-yettaweḍ ara waḍu asemmaḍ.
Taqcict kra ara yekk tella deg uxxam, teggar-as tamawt i yemma-s.
Tettnaḍar-itt ɣef leɛtab d lmerta terwa fell-as.
Mi ara tḥeǧǧel, tettawi-tt deg yimi am sečči. ḥaca tin iwmi tull yemma-s tarfuɛt.
Asmi tewweḍ lexḍubeyya n wallen n medden, ttemyeḥnint i snat, nettat d yemma-s.
Yemma-s teẓra yewweḍ-d wayen d-iqedder Rebbi fell-asent.
Yelli-s tebda-tt lfeqɛa d uḥliles n tasa ɣef beṭṭu n yemma-s.
Tini-as: ḥaca tazuzift-agi ara tḥaz yemma seg-i.
Qrib ad iyi-ḥazen at wallas, ad iyi-rren leswar  ɣer daxel.
Yemma-s tebɣa ad tessulli yelli-s s tecriḥt ss i tt-trebba.
Yelli-s, ur tt-ihenna wul-is a s-teǧǧ ccɣel: win iwmi tebra yemma-s, a t-terfed yelli-s.
Asmi ara teddu teqcict, a tt-teǧǧ yemma-s n tidet, a tt-af yemmas n temtidet.
Lameɛna xas teffel sebɛa n lebḥur akin, ur tettaǧǧa ara yemma-s ad temmet s lḥif.
Ma ur tt-yestekfa ara Rebbi, axi d awal: awal yeɣleb nnwal.
Tetteqliliḥ tasa-s ɣef yemma-s.
Tezga tettmekti-d d lemḥayen d tmeckukal ss i d-tessenker.
Mi d-terɛed tasa-s ɣef yemma-s, ad d-tebru i sebɛ n tliwa; anda tebɣu tili, a s-d-teḥlellef, a s-d-tekcem deg yimi n tewwurt.
Taqcict ibeɛden yemma-s, xas ad tger di rrbeḥ ar iri, am win ara t-yerren  ɣer deffir uɛrur-is.
Am wakken qqaren: àčiɣ-t, a wer t-yečči Ma d tawellit n taddart, tin yesɛan yemma-s, ur s-yettwakkes umḍiq-is wala tijɣelt-is.
Ssbeḥ, ssbaḥ lxir; tameddit, mselxir.
Teggar ɣef yemma-s, tḥewweṣ-as kra di ccɣel-is lukan a t-ternu gar ccfer d yirgel.
Mi d-yella rrbeḥ, ttemyettwalint, ttemyetta-kent  ɣer tqerrut: ečč, a kem; ečč a nekk.
Tasebḥit ad d-nnegrurem yelli-s  ɣer yemma-s, a s-d-ssekmumes aɛeggal-is ad as-t-tafes imi-s.
Yemma-s tettak i yelli-s ayen tessenfufer seddaw tsumta.
Talqimt n yemma-s xas tensa gar yidilen, s ur tesɛi ara tawant.
Mi ara d-terbu yelli-s leɣbayen-is i yemma-s a d tewwet kan ara tt-tessifer ur tt-tettɣemmis ara.
Tettak tasa  ɣer tasa: d tin i yrezzun  ɣer wul.
Wamma taqinsya , i tt-yettmamin, ala amehbul. – Lferḥ n tyemmat – Lferḥ n yemma-s d wayen yesnernayen di leɛmer-is mi ara d-mlilen warraw n warraw-is, mi ara keččmen teffɣen fell-as.
Tefrurex: iga-as Rebbi am uɛeqqa n ukbal; tcerrex twerrex armi i tt-yerra d adrum.
Ad aɣ-yessenṭeḍ Rebbi di sseɛd-is.
D tagi i ttawin medden d lfal, i nnwal, i wawal -Lameɛna, ur tezmir ara tɛebbuḍt-is ad tesseɛdel tiseqqar-is: d lebda kan tmal s arraw n yelli-s.
Ma d arraw n mmi-s, d yelli-s n medden i ten-id-yesɛan.
D Rebbi i d-yeǧǧan akka: izreɛ nnḥas gar-asent.
Tin ur tezmir a tt-teḥseb am yelli-s, tin ur tezmir a tt-teḥseb am yemma-s.
Mi ara neṭḍen warraw n warraw-is s ijufar-is, a sen-teṭṭef afus, ma Aḥelluf-agi d mmi-s n mmi; abubɛic-agi, d mmi-s n yelli: atan am uẓar n uɣiɣac.
Mmi-s n yelli-s, tettruẓu fell-as tiḍt, tettarra-tt ɣef mmi-s n mmi-s.
Ayen yessenkaren cacwal gar temɣart akked teslit-is d maḥyaf txeddem gar warraw n warraw-is.
Arraw n mmi-s, tettak-asen s tuffra talqimt n inigi; ma d arraw n yelli-s, tettak-asen-tt ɛinani, wasmi i ken-id-yefka Rebbi, tekksem-iyi rrmeq, ctaqeɣad buddeɣiman-iw.
Tessufeɣ-as leɛqel tasa: tezmer ad tesreɣaderbuz-is fell-asen, ur tuki.
Tameṭṭut yerwan lḥif ɣef dderya-s tessutur i Sidi Rebbi lmut deg yirebbawen-nsen.
Mi s-d-yerfed taderkent-is, a tt-yemḍel s ufus-is.
Yelli-s ad tessufeɣrruḥ deg yirebbi-s, lekfen-is deg ufus-is.
Ad tcehhed s yixf-is, ad tru ad d-tesru lɣaci i s-d-yezzin; ad sreɛrɛen am yileɣman deg yilel; tifidi tessenser tayeḍ.
Mi tendeh ay isem ɛzizen, a yemma, ad yenhez lɛerc n rreḥman. … gar lyali d wuxliḍen: tallit n tegrest, ilmend n tfada Tajulianit, i mazal sseqdacent-tt di tmura n Tmazɣa. … ticcict n lɛid, d takurt n leɣbar i yxellḍen deg yidammen n ttḥegga n lɛid.
A tt-wwten di lḥiḍ, ard yaḍen walbeɛḍ n yiɛeggalen n uxxam miga ddmen-tt-id a s-bexxren yes-s.. … rɣiɣdi timiḍt: mi ara truḥ tyemmat s albeɛḍ n yixxamen, yettunefk-as-d kra iwakken ad t-tečč, miga terr-it s iciwi-s tawi-t-id i mmi-s.
Akka i d nettat, xas yerɣa wayen s-d-yettunefken akken, degmi i tisselbi. d-yeqqim d lemtel. tetteḥdiqir akka n wakka. tasedda, tarigla: tasedda criret, tettemwiwil akk; tarigla ur tettḥerrik ara u yernu yiwen n ccɣel am yinifif. … aḥayek amrabɛi, d taḥayekt tamellalt,  n yiɣallen deg-s; n taduḍt, s yizerrigen imellalen n leqḍen. … tazart-iw tuǧew, lɣella-w n tazart tenza: ayen n sseɛd n jjwaj d urebbi sɛeddaɣ-t ssaliɣ. ara ddzen ikerri; sers amsed i wul: ad yuɣal ur d-icelleɛ maḍi di zzhu n ddunit. ikkes-as Rebbi ussan iseɛdiyen, leɣri i lecɣal-is.
Tettarra  ɣer teqsiḍt n winna tehres tmeṭṭut-is, yekkes-d ul n yemma-s yerra-t deg uqelmun-is.
Asmi i ruḥen a t-nɣen imakraḍen, dɣa yenṭeq-d wul-nni n yemma-s iger-asen leɛnaya, F.
D.
B.
Tawacult, , .
Ma yfat iɛedda uɛejmi amecṭuḥ deg uẓeṭṭa, ini-as dayen yennegza.
Yezwi tilkin-is: yettu ayen iɛeddan fell-as; yeskad  ɣer tili-s iban-as-d yewweḍ d argaz.
Idamen n Rebbi: idammen i aɣ-icerken.
Ummad: d imɣi  ur nban d acu-t, ssenf n udles? , i sseqdacen i uɣummu n yiɛecciwen.
Sidi Rebbi mi ara yebɣu ad yaɣu llza, ur d-ittɛeggin ara.
Taqinsya n tyaziḍt d takiwant; tayaziḍt tesɛa tasa teqqur.
Mi ara yili nawlent tlawin neɣ gren-t-d ad wwtent lḥenni i tlemlakt, ssuturent deg-s ad d-tger afus-is d tamezwarut; ttkebbirent-tt amzun akken d tawenza taseɛdit.
Altaɣn useggas : Tira tadbelt: Fǧrt Natiǧnal, Tizuzzu Ass n tlalit n yelli-s, yemma-s a tt-teṭṭef tawla : tusa-d ẓẓayet cwiṭ deg waṭṭan-is : a tt-reǧment, a tt-nɣent ur as-teččur. mi ara d-ilal neɣ ara t-yaɣen di tudert-is : tiḍt taẓerqaqt deg-s aẓar n amsed, d isem-is i d awal-is : d aẓru n usemsed.
Sseqdacen-t diɣen mi