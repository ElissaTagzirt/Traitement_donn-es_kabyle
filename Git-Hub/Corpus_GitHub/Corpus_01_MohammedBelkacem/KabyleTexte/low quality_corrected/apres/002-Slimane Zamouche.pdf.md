Uḍan n tegrest, d yiwen deg izmamen n tmedyazt i d-inernan ɣer wannar n yidles.
Degs, amaray-is, Mass Slimane ZAMOUCHE, ifka-d
tamuɣli ɣef wuḍan maca isegwassen!, yuzlen ɣef tmurt. ɣas
ma degs ugten cwiṭ tebrek d uḥebber, imi tamedyazt d tayi; d
axaluḍ n tebrek, d wegris akw d wagu id yettawin tafsut.
Tafsut-nni yesarem umdyaz deg isfra ayi akken, ad d tas
s ijeğğigen d yiṭij i tmurt, d yemdanen.
Mass Slimane ZAMOUCHE am yemɣi amaynut gar
wiyaḍ ad d-ifk tizegzewt i tmedyazt tamaziɣt. Dɣa deg yeẓri-s
ɣas gezil illul deg segwas n -Itteka deg waṭas n tudukliwin tidelsanin.
Tikkelt ayi isufrar tamdyazt ɣas degs amgarad imi netta
tamusni-s di “L’Informatique”.
A s-nesirem ad yaweḍ “ISWI-S”
Mar ad ẓreɣazemmur feccleɣD idurar id tmektayeɣĞğiɣ-ten ğğan-iyi
D aɣrib ular d awen-mleɣTedduɣd wid ur ɛjibeɣTtuɣlbena n lebɣi
ɣar tmurt mi d uɣaleɣIẓriɣa yi iğğ rekkmeɣD tisqecmeɛt tuɣal tezli
Tanaṣlit tesetḥa teffeɣTaɛdawtɣer wemkan-is temmeɣD amcum win im ur yehwi
ɣaf lebɛid kan id tferiğeɣɣas twaliɣur ttamneɣTamazɣa aẓeka-s yuli
Ay idles ak d umzruy yetɣiḍen Degɣerbaz iken-samsen
Taɣyulit deg qerra tefti
Leqbayel ur d temlilen
S ukursi meddin-asen
Mfaket ṭra anwali Ih…!
Iṣṣab ucamar deg Ležžayer
Yes kan ar ttesker Anfas…!
M-ibɣan nutni ad yili
Ay agrawliw berka-k aḥebber
I tebɣiḍ muḥal ad yeḥḍer
Lmut kan id tettawiḍ s-iri
Tthuzen tamurt s tneslemtt
S lḥijab taqcictɣummen-tt
Ad ksen leḥqerɣef Rebbi
Tin yenan ala ur yehwi
Ad sukken fellas ajenwi
Ad ferḥent lmalayek deg genni
Limer ur yeḍri wanecta
Aḍ yeččaḥ ɛuqba deg ẓẓeka
Ma yeḍra leslak ur yelli
Ih… i tetɣiḍeḍ
A win iruḥen d asfel
ɣef tnaṣlit as tekseḍ argel
Ayetma-k ččan taguni
Wa yemmut wayeḍ yerwel
Ur d yegri iwumi a nesiwel Xaxxah …!
Texla-yaɣ tfuk-aɣ tugdi A… Leflani!
Ur telliḍ nsen fehm-iyi
ɣef i tetnaɣeḍ d aberani
Ğğuğğ imanik ɣas aki
Ureɣ ur d iqim-ara dayenni Yewwit ttadamun-nni
Seḥten kuleč imaḥrac-nni Buh…!
Njern-ak seggemn-ak asegni
Eqqarn-ak ulac am kečči Cfuk-id…!
Mar-d qḍun akeččen ɣ-imensi
Akedwajhent ay abetti
Seɛjelnak d akursi Ah…!
Awi ik yemlan ula timdeltt akenni
Yewwi-t uḥemmal d agrud
Akken mazal yettmurud
Tebrek tezdel ɣaf tafat-is
Iẓeddem mebla lmeqṣud
Yettzur urfan s lewrud
Ddukkulent zeḍɣen tuyat-is
Yekreh rriḥa leɛyud
Ccna deg meẓaɣ-is d rɛud
Deg tusut iteffer iman-is
Yal taswiḥt yezga yeffud
Lḥir ɣaf uqerrus yettsud
Lehna yergel webrid-is
Di-dduḥ i s-yekiw wafud
Yal tikkelt iteṭṭef addud
Mara ad isel isem imawlan-is
Ansa yekka seg imeṭṭi yettluḍ
Amzun yettwat s lbarud
èayet taɛkkumt ɣaf yiri-s
Agujil i s-seman medden
Yax d taggi i d tizi leɣben
Di lsas i t-rab ddunit-is
D ffenu kan is d iqimen
I wesirem rẓen ifadden
Deg ṭuḍan ig-ḥetteb ussan-is
Immas ak d babas yemmuten
Yegra-d at nilḥeq ḍayen
Ad tekfu terẓeg deg iles-is
Wissen lebɣi-s ma t-yaweḍ?
Di tqernit i netteg ɣar tayeḍ
Am ufrux daxel n lqus
Yettɣenni ttɣilen-t ifreḥ
Netta ɣer daxel ijreḥ
Tiyita-s yiwen ur s-iḥus
Itettru inɣa-t lḥir
Ïfen-t ur yenɣi ur yukir
Uli-s d i-lweḥc yeduqqus
Dnub buben-t tuyat-is
Yeggul ur yettil iles-is
ɣas yeẓra yerja-t lmus
Mačči d iṣiḍ i t-yeṭfen
Yeqar d i zrant wallen
Lebɣ-is azeka ad yefsus
Am tergit mara ttexsi
Busfus yesbeɣ dayenni
Ma d tuɣal akken tella
D aya kan i tettmeni
Deg ulac tessaram ad tili
Ur teqqar d lmuḥal waya
Ula d netta akkenni
Ccna-s ala ɣaf telleli
Laɛmer layas yella
D i tberna tezziɣ
Ur xeṭuɣ fell-as
Ma d leɛwej yesen-as
Ray yeṭfer ray-iw
A wayi i cbiɣ
Ak-iniɣ a mas!
ɣas čar-d lkas
Smired ɣar ugerjum-iw
ɣaf tin a yebɣiɣ
Ad ṣekreɣ fellas Crab lbenn-as
Ur d t-ittesen yimi-w
Tayri ɣaf i ttnadiɣ
Yenɛel bu yemma-s
A seqareɣ yal ass
Muqel-d ɣar uṭaḍ-iw
Yax teẓri-m ma-swiɣ Taswiḥt tettsayas Tettmuqul ɣures
Dacu a d yini lebɣi-w
Ma yexṭa ur tettiḥnin Tettağa-iyi leqiɣ Amaken rɣiɣ
Teɣimin rekmen idamn-iw
Gar n teblatin Icefceṭ ḥesleɣ
èriɣ ur d-tefɣeɣ
Giɣ-tt i yemaniw s imaniw Zedɣentt-iyi titin Assa-yi faqqeɣ
Dayen ur i teffeɣ
Wejar iṭfen allaɣ-iw Felli ittezin
Ur xeṭun ḥṣiɣ
Imlela ur bɣiɣ
Serɣen aẓar usirem-iw
Axalaf qbel ad-yeqqar
Amnetta ɛecra ad-leqqḥen
Da sliman ɛazem d-aẓar
Degs acḥal id-yeṭreṭqen
Tsefṭeḍ ɣef cnna lɛer
Tenğğerṭ abrid i imedyazen
èiḍ wawal-is mesrar
D Jerjer ucbiḥ it-id yeẓẓmen
Tafat-is tezdeɣ idurar
Isefra s i lebda qqimen
Id-yeğğa as-neg leqrar
Heddreɣ ɣef ccix Aɛrab bu-yezgaren
Tayri d lɣerba dduklent
Temẓi-s degsent tezwi
Tetruntt wallen mar s-slent
Yebbed ɣar tala ur yeswi
Tismin deg tasa-s qazentt
Tezrim-t d-ccix L’Ëesnawi
It lawliya n Guraya ḥuḍren-t
I cceɛbi yuɣal d-iswi
Leḥnana d tayri mlallent
Ulac win im ur yehwi
D ccix yuɣal yak tesnemen-t
Ismi-s Yucef abjawi
D-aɣerbaz yuɣal mi d yedher
Anwa degs ur nnewi
Crif Xeddam d lefnar
Nettaf-it di ddiq d amdawi
Fellas akwit i neqqar
D aberani win ur t-nehwi
Yefka-d tiziri i wallaɣ
Nekni ur s-nettara tili
ɣef Akli Yaḥyaten ssefraɣ
Tugett am-netta ur teli
Ësut ɛziz fellaɣ
ɣur-nneɣ d netta id leɛali
Deg tizia-s ur yesɛi amqabel
Aẓekka-s d lemqam ad-yili
Lqima-s muḥal ad tbedel
Deg ulawen meskud tfetti
Izdi merra Leqbayel
D l’Wennas Maɛtub ayenni
Iles ur nenṭiq fellas
Cfut ur yelli nneɣ
Lunis At Mengelat d lsas
Ur umineɣ amkan-is ad yefreɣ
ɣef laṣel atan d aɛsas
D netta si zik i d allen-nneɣ
Di tmura icyyer ism-is
Tamazɣit i nudan ad dlen
D amaynut id yewwi ufus-is
Wehmen merra yemdanen
Idir i ilha ṣut-is
Yeskared wid yemuten
D azref n tmeṭṭut tesbed
Nna Crifa weqbu ɣlayen
S ucewiq yesfan tesken-d
Leknuz n tudrin yefren
D taseṭṭta ɣer lğedra-s nsened
Tin ur ɣelin wafriwen
Aṭas yeqim di-leḥbas
Lemḥan zedɣen-t dayen
Ferḥat ajeggu alemmas
Amnetta ur cukeɣ ad lalen
Deg tgrawla yettaf lbena-s
Alma ukin akw Ižžayriyen
Acḥal d afenan nesɛa
Yal yiwen s uzal-is
Anzux yesen merra
Kul acenay s yisem-is
Ssarameɣ ad afen lehna
Idles cebbḥen amkan-is
Deg wasif agrud rrif waman
La yettesṭad deg selman
Akken aman tteregrugen ttazalen
Ifer yufrar-d fellasen
Agrud aqerrus gar ifassen
Yewhem deg nebgi wass-n
ɣer ɣures caɛlentt wallen
Ikker yesutrit sekra iseqsiyen
Wacu sejra i d temɣiṭ?
D-Jeddik i d t-ileqmen ma tecfiṭ?
Mazal nekki ur keɛqileɣ
Garawen si zik ay zedɣeɣ
Asif d acu yides id-yeddem?
Aman-is xelḍen d semm
Aman-is ttbinen-d sfan
I twalaḍ ak d tidett msexṭan
Lemɛun nekk ur sen zmireɣ
Zegwen nekk i ten-lemdeɣ
Ur ten-fhimeɣ zekk mi d kkan Ifer:
Aɣrum d iswi fi tnedham
Tatut assa i ken izedɣen
Ur ɣriɣ ur rfideɣ leqlam
Wayeḍ at-yerfed s-lewqam
Wiyaḍ ur ɛad i s-slan
Zzux yesen akken llan
Geg ubrid-ik asmi i d tɛedaḍ
S tmeslayt-nsen assa i thedreḍ
Ma hdern-ak aha ḥku-iyi!
Ibnan ma mazal ur yeɣli
A k-ḥkuɣ muqel d ɣuri
A k-rewlentt temsal deg imi
Acḥal cebḥen s ubernus
Am wedfel ɣef i d yecreq yiṭij
Ul s-gmas iḥḥus
Lhiba ɣef udem tettfeğğiğğ
Fellasen ig d nniɣ drus
Garasen ur sɛin uɛwij
Acḥal yesen i ferḥeɣ
Zati asmi i d ɛeddan
S tmusni čuren allaɣ
D tirrugza sufel i sernan
I sliɣ zgi yezdeɣ
A d-ak mleɣ ayenni i d nnan
A yifer ttxilek ur tettu!
Aweṭ-iten ḥader ɛeyyu
In-asen yiwen yiwen
I wid i teddun ad d-lalen
Id-neğğa dayen ɣlayen
Fellas ur nedlen allen
Yiwen yedles i tesɛim
Ma teğğim-t yides tekfim
Nebna-t s nnif akw d lḥurma
Lsas-is d tagmatt d lefhama
Sqef i s-nerra d tilleli
N cebbeḥ-it s usmekti yiḍelli
Aqlaɣ deg neɣ tettwaliḍ
Tayri garaneɣ tettfiḍ
D lmuḥal nesen kennu
Serr-is kan nceffu
Tadukli yidneɣ i tetteddu
I nesbed ur yettengugu
Yal tamslayt d ajenwi tzellu
Fehmeɣ ansa i d tekiḍ
Iban deg tebratt i d tewiḍ
Beqaɛlaxir zwir zman
Aweḍ wiyaḍ s laman LɛASKER
Win ittzallan ireẓ-as lluḍu
ɣef lkaɣeḍ mi t-iṭef gar ifasen-is
Wayeḍ yedem-it waḍu
Deg allaɣ-is yufeg yisem-is
ɣer lɛasker is d sawlen ad yeddu
D ddala-s yebded lajl-is
Ad iruḥ wiw
Ad yeqim wiw
Yaḥṣel meskin deg ray-is
Deg wexxam mi gɛedda ad yefeɣ
S wergagi i refed aḍar-is
Immas fellas temmeɣ
Seg suɣan yeduqs-d ljar-is
Deg babas idim yefeɣ
Ur yezmir ad yeldi imi-s
I hder wiw Yesusem wiw
èayet taɛkumt ɣef yiri-s
D ffad n seḥra sarmen
Fellas bbeḍen lawliya
Wala agafa yummsen
ɣef ulawen tezdel lkiya
ɣer din yettɣiḍ win cegɛen
Ma yella iruḥ ḥseb-it d nniya Irwel wiw Yedda wiw
I ray xelṭen lecɣal-is
ɣer daxel lkazirna mi gekcem
Am netta mačči yiwen
Yal din d imi yebkem
D lqares i cban wudmawen
ɣef uɣesmar yerwel leḥkem
Ïebel seḥman wulawen
Ad run wiw
Ad tten wiw
Amzun yeṭf-iten tiffis
Lmut yidsen tettɣimi
Deg allaɣen tufa amkan-is
Tteqisen zman s timmi
Dqiqa ẓay uzal-is
Anwa ad yinin acimi?
Akken lehna ad tɣafer arraw-is Ïefr-iten wiw Xḍu-yasen wiw
Yenejla leɛqel di tmurt-is
D lawan ad tsefḍem udmawen-nwen
A wid iḥekmen
D acu-ken, nebɣa ad nwali?
Tesserwam-aɣ tuzzya akw d userwet
Yugi zzman ad ken-isseḥnet
Seg zik i nnuɣ tanumi
Deg wemdun i ɣ-tebnim axxam
Ur nessin naddam
Kra leɛjeb fell-aɣ i d-yeɣli
Ula d lehwa mi ara ad tefk tiqqit
S ara naf deg qebli talwit
D qeḍran ad a ɣ-teččarem aqerwi
Deg tmegreṭ i ɣ-teẓẓam tiẓẓit
Yerna teffrem-aɣ zzit
S ara nekkes nnzaf wass-nni
Nuɣal am tseṭṭa di ṣeḥra
Win iɛyan d lmuḥal yesha
S ddwa-s ad yesskew tidi
Almi iqḍa ayen yebɣa
Ad yegzem taciṭṭa
Deg webrid yess-s ad yesbuḥri
Niɣ akken i t-ttarran i yiɣid
I ɣ-terrim isiɣid
Uggaden ɣef tfunast-nni
Di bufreḥ tezzim tawenza
Ula d idim i nesɛa
Yess-s tceɛlem timessi
Facal yewwi-d yal tteẓda
Di ccṭeḥ tagecrirt tekna
Tuggad ɣaf tegmatt-nni
Ay akal n tmurt ttxil-k! Dawi-yaɣ sellek
Ad neɛqel d acu-ten wigi
Axxam berrik s busfus
Lefjiɛa tceṭeḥ s lḥerqus
Zerriɛa-s tger tidrin
Ajegu iɛebba ammus
Fennu s rekku it-ittelus
Yebḍ-ed wass ar t-seɣlin
Tamɣart iɣeli-yas waggus
Seg tewreɣ teɣleb sibus
Deg aguns it laxert tezzin
Di tikli-s amzun d aɛrus
ɣures id tettedu s lmus
Tin terja lesnin
Tarwa-s deg sin ɣer uqerru-s
Laḥzen fellasen id ittrus
D yemmat-sen ar ad ganin
Qacwen ɣelben akermus
Deg murej tayri tettexnunus
ɣef tagmatt leswar ulin
Zman yesṭuqt-d lekḥus
Si zik i geẓẓa ssus
Di sin ur temwalin
D igurdan i kecmen deg malus
Ul s wayeḍ ur iḥus
Ur ẓrin s leɛğeb id tberrin
Am uɛesas akw d umeḥbus
Laman s waṭas igxus
I mcudden wa ɣer wayeḍnin
Taqcict ul-is yedduqus
Teṭef yemmas deg fus
Tettergigi deg wayen id iɣellin
A yemma i kem d-nniɣ drus
Lḥif bubbeɣ d akemus
Ad ḍsent degi teḥdayin
Tidrit n leɣben tettifsus
Leḥzen d nekk igɛus
Felli i berken di sin
Meskud tudert tettimsus
Cbiɣ tasekkurt di lqus
Tabburt muḥal a s-d t-ledin
Yal aṭan yebbi aleqqim
Ssura refdeɣ ɣaf zzin-im
Yewwi-t ijider deg ferr-is
Deg sin i ɣ-teẓem t ɛebuṭ-im
Gma zati id yeqqim
Yiwen ur tugadeɣ ketr-is
Zik meden di tudert-im
S waṭas i huban axxam-im
Tura ma ad yegri later-is
Ur cedhaɣ argaz deg umkan-im
Deg taddart meqdur yisem-im
Kra d imi yecker azal-is
Azeka mar d teduri tiṭ-im
Cukkeɣ ur d ittegray later-im
Deg lkanun ad yewet wegris
Amek ar ad teḍru d yellim
Tin ur nexḍi iri-m
Tagara d tiderwect i d azal-is
Ur fettuɣ aken ad ibed yisem-im
Mur-zwijeɣ deg tudet-im
Assa ɣas d agellid ur t-ttiliɣ s idis-is
D nekk i gesbedden nnif-im
Ilaq ad dduɣ d uḍar-im
I lɛib a nsreɣ aẓar-is
Gmas tebra-yas talewit
Lḥir di tcerket yeṭef-it
Yerra-tt ɣar weɣẓaẓ iṭudan-is
Ur yufi abrid i ddunit
S tyawantt is tesew lḥenttit
Tiliwa ɣelbent wallen-is
D agrud deg mehraz teddez-it
Am udebbuz ɣar telkit
Tacmat i tɛeba i iri-s
Ibra icfer yesuli-t
Lḥemla ibecan tebbi-t
S iɣil i gleddi imi-s
Nekk d win tḥemmel twaɣit
Tserɣ-iyi ɣelbeɣ tirgit
Aṭurrec cedhaɣ udem-is
Uletma isem-iw tesrewt-it
ɣer tmes trennu zit
Leḥnana ur tesin ul-is
ɣer medden tettsuɣu ucemit
Serr wexxam tezuzer-it
Tilisa ur tent-isɛi yiles-is
A yemma ad tuɣaleḍ d targit
Akem-ttun mi d tebbeḍ tmedit
Id tleqḍeḍ yebḍ d leflas-is
As-inin assa d ddunit
Id tefka tendem tuker-it
Ur nezmir a nbeddel rray-is
Si zik kem d tinifit
Leɛwej ṣwab yeqen-it
Rray akw d leɛqel i d imawlan-is
Di tezdeg teɣlbeḍ tizizwit
Lqut deg jeğğag tettawi-t
Leɛfen ur yesɛi amur-is
S lemḥan i tqubel ddunit
S leḥlal i teččaray tidnit
Leḥram ur yettaf amekan-is
Tameslayt-im d taqbaylit
Tesḥerseḍ fellas d tanaslit
S nnif i teṭfeḍ deg ẓar-is
Tenniḍ syidim seww-it
Ddu-yes s tfenṭazit
Am assa ad yeflali yitri-s
Lecfer d asawen tesuli-t
Yemmat-sen imeṭi tesazel-it
Lehḍur sermamzen asirem-is
Tejbed-d mmis tmuqel-it
ɣer weltmas tqedem-it
Tenṭeq tenna deg awal-is
Ixef-iw feccal ihuz-it
Ibniɣ daɛwesu tdehem-it
Asirem yerka iɣes-is
Muqelt-ed ɣuri a tarwa
Yal lebda s tagara
Kra ɣef lqaɛa yesɛa lajel-is
Cfiɣ am assa yemma
Asmi i tečča baba
Seg meṭi yederɣel yiẓri-s
Lqut deg imi-s yenfa
Tikli ɣef uḍar tekfa
Armi tettbeɛ s idis-is
Id ilulen yebbas ad yemmet
Win igullen fellas ad yeḥnet
Muḥal ad yebbeḍ lebɣi-s
A tarwa leɛqel ksebet
Wa ɣer wayeḍ ad isumet
Tayri ad tnur tafat-is
Afus deg fus dduklet
Aẓar n tegmatt leqqmet
Tatta leddit-as tabburt-is
Lehna deg wexxam ad tewet
S tyawant llaz ad yerwet
Isem-iw ad yali lqeder-is
Tala n teɛdawt rwit
Taɣenant deg ulawen zwit
S teddukli ad yeqqar uẓar-is
Taqcict afus-is trefed-it
ɣar gmas zates teẓel-it
Leḥya tfetk-ed tasraft-is
Neddama ul-is tdehen-it
S tayri akw d lfereḥ teččur-it
Leqḍer yerfed-d imanis
Iɛedan smaḥ yesdegdeg-it
Lekreh deg ulawen yeddem-it
I cceḥna rẓan aɣaref-is
Lefraq tadukli tut-it
S tegmatt terna tɣeṭel-it
Laman yeṭerḍeq-d yimɣi-s
Yemmat-sen imi tzzem-it
Memmu tiwzit teččur-it
Rruḥ yufeg deg wemkan-is Wah…
Ur tettbeddil ddunit
Lefreḥ ɣer leḥzen teqqen-it
Yal yiwen s tunett-is
Iṭij s tallast tqubel-it
Azɣal s usemmiḍ tettnaɣ-it
Yal yiwen s lweqt-is
Di ddiq i bninet talwit
Di smayem i tcedhin tiqit
Yal ḥaja tesɛa amekan-is
ɣar wannar mar a d kecmen
Am ifferrağ s tewwreɣ ttecruruden
Tawla tettban ɣaf udmawen
N wid i d yusan d iferajen
Si tugdi ttermimizen wulawen
ɣas di tefriqt yax zwaren
Anwi d wiggi D Imaziɣen
Ulac ammegaru garasen
Isem Leqbayel refden
Sɛan lhiba i izmawen
Di cbaḥa ifrax faten
Rbeḥ d lexsara ɛedlen
Awi-d kan ad uraren
Anwi d wiggi D Imaziɣen
ɣaf Jerjer ineẓman teksen
Sumam yettzuxu yesen
Lḥerma d nnif duklen
D idurar i ten id yurwen
Taẓit i idles buben
Ammus ɣaf laṣel seffden
Anwi d wiggi D Imaziɣen
Leɛqel rwin i yeɛdawen
Ttmexlilen mara a tenẓren
Timdinin d tudrin jemɛen
Yak s dduklen Imaziɣen
ɣar berra tiɣri sawweṭen
Qarnaɣ-d Azul fellawen
Anwi d wiggi D Imaziɣen
Tallast teɣlid ɣaf tmurt
Temken merra iɣallen
Tḥaz argaz tameṭut
Teğğa allaɣen d-ilmawen
Deg ɣerbaz tenččew tugdut
ɣaf arrac tamusni ffren
Deg lebḥar nettɛic d lḥut
Deg wid ur nezmir tetten
Aɛebuḍ yectaq lqut
Iles ineṭqen at-qerṭen
ɣer wid ur neswi nnan knut
ɣer lmuḥal tezrim wṭen
Attaya tleḥqed tefsut
ɣaf i idles ad tekkes aɣben
Tuggdi deg ulawen temmut
Qublen rṣaṣ s idmaren
A yimusnawen taluft arut
S mektayt-aɣ d ɣaf wid yemmuten
ɣlin ɣaf telelli cfut
Mačči d leɛqel i ten-yefɣen
I iğadarmiyen nnan xtut
Fisaɛt deg tudrin nneɣ dayen
Ulac ulac smaḥ ḥsut
Ur ntettu maɛac iɣ-yuɣen
Yaw s tdukli ad t-nebnut
Tamurt ɣaf i ɣlin izmawen
D yemmat-neɣ fellas ccnut
Ur nesɛi tin niḍen
ɣaf tmazɣa am yiwen a-neddut
Taɛna-yaɣ d tamsalt ižayriyen
Ma d tameḥqranit n zik ttut
Massi i sefṭitt ɣaf ulawen
D cuhada i muten nwut
Yak ɣaf izerfan yimdanen
Deg tafat i ceɛlen rwut
S duklen merra imaziɣen
Mi d ukin azeka zhut
ɣer wedrar uɣalen-d ideflawen
ɣas berrikeḍ assa a tafsut
Ur tɛedaḍ am d tiyaḍ akken
S yidim tesewweḍ tugdut
Ur kem netettu ɣas amen
Akem d nettmekti alama d lemmut
Lkdub ɣaf umezruy fesxen
Sṭel n sber mi t-refdeɣ
ɣer lbir llebɣi it-greɣ
Tammentt daxl-is i dibanen
Jebdeɣ-d amrar a ti-d saliɣ
Yeqacew weglim mi t-ẓriɣ
Tiẓri d tidet mexalafent
Igerja yixf-iw ur t-yelḥiq
Igerwa assa a t-yectiq
Leɛrur yes turaren
D axxam i cwal i zgiɣ
Id t-tigan d ray-iw ẓriɣ
S ndama tefreɣ ig-faten
Aṭan uqbel ad yefeɣ
Amkan-is gemmas a t-yezdeɣ
S nuba ɣuri id ttasen
D afrux i keblen cbiɣ
Deg yar ḥala rjiɣ
Anwa ɣuri ad yesfeqden
Aman tregrugen gar wallen-is
Deg ffad yekkiw yimi-s
Ur yezmir a d issu degsen
Deg nebdu yeṭfit wegris
Yuyes yebra i lecfar-is
I gexdem fellas d asawen
Irja ad yaweḍ wass-is
Ruḥ ad yebru ilḥeq-is
Ad iɣafer widak yemuten
Uɣaleɣ d ttacemaɛt di cetwa
Deg wexxam tafat id ttefka
Kenu yetteban ɣef allen
S tmes deg talast i set-neteq
Fellas yezga yereqreq
Imeṭi ur ḥusen yemdanen
tettettru t-ttett deg man-is
allama yekfa imeṭi-s
D ulac ad ttuɣal dayen
Dunit-iw aka i tebna
ɣas felli berrik wassa
Azekka izerfan a yi-d ẓuren
Awal ɣuri id yegra
Amenzu degs yenna
Deg temɛayt wufrux d yemdanen
A yafrux babak yemmut
Wara akid yawin lqut?
Akken meskin it seqsayen
Anecta mačči d amaynut
I gura yillu ur yettfut
Ur iɣelli fellas wi tteklen TAMEɣRA
S ṭbel akw d teslewliw
Tatta ɣef udem-iw
Tameɣra assa ad tili
Zewjeɣ d lmut-iw
Ma yella d zher-iw
D aqefaf yezwar-iyi
Kkes frutt a lmektub-iw
A d aɣeɣ amkan-iw
Ahat ad ttuɣ iṭelli
Assen mi geɛemer yixf-iw Yeldi wexxam-iw
Yal amcum isum dgi
Tura mi gefreɣ lğib-iw Tekkiw tgecrirt-iw
Kra sneɣ xedɛen-iyi
Deg imawen reẓag yisem-iw
Aɛwaz d arfiq-iw
Ad iniɣ kan yura-yi
Txil-k ɛjel a yeswi-w
Tin i ruja lebɣ-iw
Ahentta regmat zintt-iyi
Wellah ur kem semḥeɣ a ddunit
Seg wass mi iyi tesɛiṭ ur d iyi tefki-ḍ talwit
Tidi ur tekkiw degi dqiqa
Lukan d amɣar ara d laleɣ
Akken d lṭufan ara d mteɣ
Ili ur iḍerru yidi waya
Mya abrid-im yenğer yuli
Ur yettbedil degs kan ar anɛedi
S anda tebɣiḍ aḍar yedda
Acmumeḥ iččarayen imi
Ur cfiɣ fellas seg temẓi
Ar assa ur ẓriɣ anda yella
Seg mi kem-sneɣ alla imeṭi
Teguleḍ ɣef allen ur yexṭi
Alama ččureɣ aẓẓeka
I sarmeɣ dayen i sehlen
Bɣiɣ ad cbuɣ medden
Ad ferḥeɣ am nutni nnuba
Mya anecta ur ti-tebɣiṭ
Lmeḥna felli tettfiṭ
D lmut ara ɣ-igen tilisa
Azeka id iteddun ɣuri
èriɣt ɣrit dayeni
A xir ad fnuɣ assa
Yax assen ar d aliɣ s-igenni
Kem ur tettduḍ yidi
Ad afeɣ ayen iyi-tekseḍ di lqaɛa
I gelha yisem-ik a sber
Lukan iɣ-yuɣen a s-tezmerṭ
Aqerru atan yeqber
ɣer lemḥan n ttazal ur n teceṭ
Lehna mara ɣ-tẓer ad twexer
Amzun aken nejeṭ
Ur neswi dima nesker
Afeddix ɣer lefxarat yewweṭ
Leɛqel yectaq ad yeɛmer
Deg ulac atan i leqeṭ
Fellaɣ tafat tetteffer
Ma tban d nekkni ad tt-neḥbeṭ
Muḥal cukeɣ a neẓwer
Iɣ yuɣen yebbas a t-nesfeṭ
Waqila dayen ur ntekker
Bucḥiṭ degneɣ yenṭeṭ
S ṭen aṭar it-nger
Ur neẓri dacu i nerkeṭ
Deg-neɣ mara ad ibin umdeber
D lmut ɣar yiri-s ara as-nesiweṭ
Ay argaz nekreh a ken-ẓẓer
ɣas neẓra izem t-fateṭ
Acḥal n ḥemmel azger
ɣas d nekkni ara ad yeckeṭ
Win ur nesin fellaɣ a t-nezwer
Awi-d kečč ur tettbineṭ
Isem-ik deg taddart ad yenger
Ruḥ nfu mur temuteṭ IMAZIɣEN WASSA
A yemma yemma ɣaf leḥrur yerẓa lbarud
A yemma yemma ansa kkan yezga d ucuḍ
Tanumi am tagi deg ẓar nsen ur telli
Wissen ma ad akin niɣ mazal tzedɣ-iten?
Wissen ma ad akin ɣaf ayen i sen sedreɣlen allen?
Ahat ad ḥlun ad yekkiw yeẓri
Yax assen mi d tt-bdan d tadukli id asfru-nsen
Yax assen mi d tt-bnan d tagmatt id lsas-nsen
Tayett ɣar weltma-s ur tent-ifereq ujenwi
Deg wammus itenṭen ur d yettɣimi deg wexxam-nsen
Anda ibɣu yili taɛdawt ulac garasen
Idim ad yazel ɣaf gma-s mara ad yeɣli
Assa mi t-ttun wa s wayeḍ it-yettruẓu
Deg kursi i ɛecqen gma-tsen ɣas ad yenfu
A wi ten-iğğuğğen ad uɣalen am zikeni
Aḥlil ɣaf webrid n tlelli tura ireglen
Aḥlil ɣaf tarwa Umaziɣ assa iselben
Win illan am nekk iẓriɣ ifhem-iyi
Ula d iberdan ɛerqen i wallaɣ
Yezga deg iɣeẓrawen ɣar isafen i teffeɣ
Yal ass d iɣeblan d lehna yennuɣ
Yettnerna iḥemmel wasif mi tettruɣ
Taɛkkumt mi tt-fsiɣ ɛecra ar d-afeɣ
Azrem mi tenɣiɣ d baba-s ad qableɣ
Uccen mara d yettru feccleɣ a t-ẓreɣ
ɣuri id ittuɣal imeṭi is-sefḍeɣ
Ur lliɣ iman-iw aṭas yidneɣ
Tesguṭuf tettatta ddunit degneɣ
Ur nwiɣ yebbas aṭan a ɣ-ifeɣ
Alama lmut tebṭa garaneɣ
D amɣar i cab ceɛr-is
Leqlam deg ufus-is
Iyi d innan kra imeslayen Ammi…
Ddunit yewɛer webrid-is Yeḥmel wasif-is
S leɛrur, lemḥan akw d werfan
Tlata n tsuqqas i deg imi-s Ineq semm-is
Win teṭef ur yettaf imḥadan
ɣurek tayri d lwerd-is
Crab d lexdayem-is
Tadukli a k-teğ gar ijerfan Tamenzut
Acḥal tecbeḥ s zin-is
Tamentt deg illes-is
D ijeğğag kan id lqeṭyan
Tagara id yettbin lhem-is
Rɛud d arfiq-is
Ur d ik tettbin tegnitt yessfan Alemmas
I tmara ad tbedleḍ idis
D iman-ik ur tettafeḍ lqis
Lebɣi-k d weyaḍ msexṭan
D tuna n cwal id iss-is
D timeɛfentt i d tarfiqt-is
ɣaf leḥbab leɛrur ak-ferqen Amegaru
Deg imi ẓẓay yisem-is
D tiderwect id lsas-is
Ak-tečč ur d yebbid lawan
Am temda rekkmen waman-is
Aweqqas d aɛsas-is
Degs acḥal nɣan Ammi…
Amdan ad yennaɣ d llaẓ-is
Ad yeletthu d cɣel-is
Ad yexḍu ayen it yexḍan
TIɣRI N TDUKLI
Di tizi n Jerjer beddeɣ
ɣar Luras suɣeɣ
ɣef Tmazɣa ad tdukel
Tiɣri-w ma tewṭ-ak d ceyeɛ-itt
ɣar Umzabi siweṭ-itt
Yal yiwen a sen-siwel
Sin d aksar ad tɛeddi
A s-isel Utergi
ɣurneɣ s tɣawla ad yazel
A ɣ-d-yaf degs nettraji
Yidneɣ Acelḥi Acenwi
Aẓar a t-id-nesekfel
Afus deg fus a nilli
Dayen maɛac ɣelli
Aɛdaw mi ɣ-iẓra ad yerwel
Sennğaq n Masinisa ad yeflali
Tamurt am ujeğğig ad tali
S lfuruḥ id yegran a t-ittkemel
Kra deg fasen a yedmeɣ
Ayen d tablaṭ ɣef i qimeɣ
Yal lḥiṭ ɣef i sendeɣ
Fellasen ketbeɣ isem-im
Kra d amdan a yeẓriɣ
Ayen d tala deg iswiɣ
Yal afrux a s-ɣeniɣ
A s-mleɣ i gecbeḥ yisem-im
Kra d amkan a yeddiɣ
Ayen d azniq id zziɣ
Asalu deg wedfel mi t-rẓiɣ
Deg sen sewreɣ isem-im
Lukan d adrim a t-fkeɣ
Niɣ d iksbeɣ a t-sedqeɣ
ɣas d rruḥ a t-sebleɣ
Ulac i gcuban isem-im
Yal yiwen amek ikem-isemma
Yessem ittafen lehna
Deg ulawen tkefuṭ tuẓma
Nekk semaɣ-am Tilelli
Seg zik tagnitt tettneqlab
Win idurin iruḥ ad iɣab
Wayeḍ aɣ-yezwir ɣar lmiḥlal
Tiyiti deg neɣ id tettrus
N tettu niɣ ur sen-ḥus
D addaynin i nekkes i lmal Tagmat-neɣ susmara
Yax ur ɣterri tmara
S idmaren a nqabel aḥemmal
Mazal nekkat-asen afus
Nugi a nfiq i ssus
Dacu i d sebba necwal?
Ay Ilu is-iyumnen leğnas
Ula nnuba ɣuri semḥes
Nddeh i tdukli ad tuɣal
Ilehna kul ass i ndeɛu
Nugi a necbu leğnas
N ḥemmel iḍes di lḥamu
Nekreh riḥa n r ṣaṣ
Argaz fellas ur nettḥufu
ɣas yerka deg leḥbas
Mar nekker ad tt-nebdu amacahu
Agu ad iɣum fellas
Aqlaɣ am wedfel mar ad yesu
Iṭij ad yesker times
ɣaf leḥmala kan i ncennu
Akal ur ɣ-d-icliɛ degs
A nerreẓ wala a neknu
Ala s yimi id tettas
Azaglu yugi aɣ-yexḍu
Nḥeml-it ɣas yeqerḍ wammas
Nuḍen aṭan ur nḥellu
Ur umineɣ a naf dwa-s TAMESLAYT NEɣ
Ageffur lehwa lgerra
Yal yiwen anda yerra
D ibawen-iw i gttewan yeqqar
I gettuɣaḍen meskintt d Tamazɣa
Deg lkanun n zman tezza
ɣef tarwa-s attan teqber
Aken tehderḍ ak-fehmeɣ
Deg iger n temsal nezdeɣ
Berkat garaneɣ amdemer
Aglaw akw d waglak d aglaneɣ
Yesent ad bedden iḍaren-neɣ
ɣef yidles a nesfeḍ lɛer
Deg ɣerbaz akw ad ilint
Ad ṣibent mara ad ugtent
Yessent ara degmun yeqrar
Am segaḍ deg lebḥar n cwal Tagnitt tenhewal
I ẓeddmeɣ ur iban sani
Tallast i lweḥc tessawal ɣuri tettɣawal
D nek seg zik i tettmeni
Tawenza ɣar tugdi txewel
Felli id tɛewel
Ayeddid imeṭi a s-tefsi
Di leqmar lkuraj iyi-ṭawel
Iban i sewel
Waqila i xeser-iyi dayeni
Ahat lmut ad ter awal
ɣas attan teṭwel
D amezyan ay-teqen lḥenni
ɣaf targit refdeɣ asefru
Ad mleɣ amek tella
Ziɣ d tidett ur nettfuku
Tesduray kan lğerra
Ceffu felli yettru
ɣef udm-iw ur yecfa-ara
S tefsut temṭel temẓi Teẓa-yas timucuha
Deniges tayri tettɣeni
Ziɣ d lekdeb i s-tɛeba
Yettɣiḍ win illan am nekki
ɣas it-ihuzan ur s-ifaq ara
Cbiɣ ibelṭ deg lkanun
Yal dqiqa yeṭerṭiq
Üebreɣ ilemḥan rennun
Taswiḥt felli tettneqniq
Aṭan-iw idurar a s-kenun
Feğɛen ay-sɛun d arfiq
Ur sɛiɣ ẓher deg kulci
Anda ddiɣ tewet znezla
Felli reglen lɣaci
Cɣel-iw s tmeɛfentt yeṭla
Assa ɣas ma faqeɣ Tarewla ulanida
ɣer daxel kan iqebreɣ
Regmeɣ kra illan deg berra
Ad bedleɣ tikli ur zmireɣ
Ray-iw akka i iga
Txilek awin ɣef iran akal!
Mel-iyi abrid tuɣeṭ?
A y-isereḥ dayen uḥemmal
Aṭar ɣer ɣurek ad yaweṭ
Ad neğliɣ ul-iw yeččur
S lemḥan akw d iɣeblan
Anda bɣun rsen leɛrur
Nekk ḥsiɣ ur d iyi zeglen
Wid i tetten ahicur
Assa degi atna katen
S uxatel ittleqimeɣ lehdur
Deg tejmaɛt mara sawalen
ɣer wudem-iw id nnan ẓur
Nekk ur d rfideɣ allen
S lḥif sejra-w teqqur
S tidi-w kan id tt-sewayen
Am ddelaɛ yebḍan d afjur
Iččan temẓi-w ɛzizen
Seg asmi illiɣ d aqrur
Tirugza akw d nnif ur yezdiɣen
Ata ccib d nekk id iẓur
Ifadden ttkawen ttɣaren
Di ddunit ur sɛiɣ amur
Ur cbiɣ akw imedanen
Akka zman mazal yettɣur
ɣas cnant ifenanen èHER
èher-iw amcum yerwel
Felli ur d iseqsa ara
D tazla am iḍ am zal
Deffir-s ur telḥiqeɣ ara
Limer d amdan ad yuɣal
D lmuḥal ur s-ttsamaḥɣ ara
A t-zluɣ cukkeɣ iḥel
Rebbi ur yettḥasab ara
Ur k-ɣaḍeɣ acimi
I txedmeḍ degi
Gar tizya-w ur swiɣ ara
D times ad texsi
D ablaḍ ad yeffsi
Dacuk txilek ur k-fhimeɣ ara?
Tebrek akw d terzeg
Zedɣen-iyi ur yexṭin ara Cbaḥa tufeg
Waqila ur iyi-teɛqil ara
Ur d ttuɣal ɣuri
Assagi ur k-ḥdajeɣ ara
Felli ur ttxiqi
Am akken ur nemyusan ara Slimane ZAMOUCHE
Ɣer wussu mara kecmeɣ Ttnuseɣ ttneqlabeɣ
Ur d yettas naddam ɣuri
Deg temsal textireɣ
Tidak ara semleɣ
Ass mara d tili yidi Tagi txus
Ur telli deg wemkan-is Tayeḍ drus
Ur teččur tayri-s
Alama yuli-d yiṭij felli
S usirem deg wexxam id tfɣeɣ
Dem timi i tteduɣ ad ẓreɣ
Ttrajiɣ taswiḥt s nhati
Ɣef lebɛid mara ay d tbin
Ɣas di neɛac ay-awin
Leğhed ur d ittɣimi ɣuri
Is ḥesbeɣ leɛca iruḥ
Iles itefɣ-it rruḥ
Azul yezga ẓay felli
Ad sirmeɣ i tama n niḍen
Ad tefhem s wayen n niḍen
Tewreɣ ɣaf wudm-iw as tini
Mačči ala lehḍur yesefrayen
Tayri ɛlayet fellasen
Ay d tmuqel ad tefhem kulči
Dmeɣ-t id walleɣ-t yettru
Mi gwezeɛ ɣaf lkaɣeḍ as-yeḥku
Yesḥus i leğreḥ wul-iw
S wergagi i gebda aru
Awal uqbel at yekfu
Yetteɣlay gar iṭudan-iw
Ɣaf igɛeda yekreh as-yecfu
Itecef deg tidi i rennu
Yerɣa deg tmes ufus-iw
Mači s ɣuri i d teka
Tita i tuɣeḍ tura
D Illu i tt-yuran a yameɣbun-iw
I gettuɣaḍen d win i k-irefden
Urɣu ur ittefeɣ dayen
Times tezdeɣ idis-iw
Ala kečč kan i d amwanes
A leqlam ɣuri semḥes
Ad tesleḍ merra leɣbayn-iw
Inas i tina ḥemleɣ
Deg imaniw aqli reggmeɣ
I geččuren ul-iw yugi ad yeffeɣ
Irekkem daxl-is yezdeɣ
Ma ɣaṭeɣ-kem txilem rwaḥ
Degem asirem id ittraḥ
Selk-iyi a taɛzizt rwaḥ
Akken lebɣ-iw ad inecraḥ
D kem i d leɛmer wexxam-iw
Mulac ikem yederwec yexf-iw
Lweḥc yeqqur ɣef idis-iw
Ttagadeɣ ula d tili-w
Ur yettağğa ɛjel rwaḥ
Ttxilem ṣṣeɣer leğreḥ!
Ɣuri a tayri-w uɣal-d rwaḥ
Sel-iyi d a yudem n ṣbeḥ
Iṭij deg udem-im id yenqer
Ma tɣabeḍ kulči yexser
Deg allaɣ-iw yerka uḥebber
Atan ixaq yebɣa akem-iẓer
Sel-iyi d a taɛzizt rwaḥ
Ctaqeɣ-kem a yudem nerbeḥ
Ya-d a tayri-w rwaḥ
Fellaɣ ad kfun leqraḥ
A tasekurt ttxilem!
Muqel-iyi d ula nnuba
Uqbel imi ad izem
Ul-iw ad yisin tatta
Ur tettağa akken yeɛdem
Ëafi iteddu di t-zegwa
S tayri-m sefḍ-as lhem
I cedha-tt ula di tirga Aqlin
Amin ɣef id yeɣli wexxam
Setrewla ur dit ihewen-ara
Ma yexter meskin yeqqim
Azal-is yedda ɣer lmuta Niɣ
Am-in semman anejdam
Ray-is yezga yaḥfa
Anda yufa ad-yeẓdem
Yett-ɛici kan susmara Aqlin
Am wegtul yeqnen ɣer izem
Deg mekli-s yeẓra yedda
Ad isuɣ niɣ ad issusem
Yak aḥlil ur yettenselak-ara Niɣ
Am-wefrux ig-summ wezrem
Assen d ddunit ig-bda
Ur d yegri deg ixf-is usirem
Tiyit-is yak ur tḥelu-ara Aqlin
Am tseṭa seg ẓar tegzem
D lmuḥal ur tettleqim-ara
Teɛdel tefsut ak d smayem
Tizegzewet fellas texṭa
Felli ihedreɣ fhem
Ay teẓereḍ ur ye-tɛeqelḍ-ara
D lmut assa iyi-dyisawlen
Ay tawi mya ddunit ur iytebɣi-ara
A ṭir yett-segimen cenna
As tesleḍ attgugmeṭ
A lwerd ireqmen lɣaba
Ad-teẓreḍ ad teqareṭ
A lebḥar it-zeyen lmuja
Ak d taweṭ ad tekiweṭ
A yadfel icebḥen tagrest
Zates ad tibrikeṭ
A tiziri inweren uḍan
Limer ur taḥjib ad tɣibeṭ
A yayyur yettzuxun dima
Ad teffeɣ ad teneḥcameṭ
Fellam id niɣ drus
Ikem icubhen ur d-yexliq
Ikil zatem yettɣuɣus
Mur teliḍ kulec at-nectiq
Tasentt deg mi tettimsus
N win ur kem-nesɛi darfiq
Fin itɛedaṭ tiyiti as-iḥus
Ar aẓẓekka ur dt-ittefriq
Itra deg genni ttɣenin
Sliɣasen mi sefrayen
Aha ɛjel ṭɣur akin Ttemdemaren akem-ẓren
Kra win ikan sin
D ttirgin ittuɣalen
Mebla kem kra ur bnin
Tammentt d ilili ɛedlen
Deg ulawen teserkaḍ tismin
Teğği-ṭen beden d ilmawen
Selk-iten ɛjel iḥnin
Aqlin d yiwen degsen
Mulac deg laxert ad kem-zzin
Muḥal ahat ad-samḥen
Ad teẓreḍ igenɣa zin
Uqbel lajel imuten
Ttergigiɣ kul mar ad ẓreɣ
Di lkaɣeḍ ṣifa wudm-im
S crab i tt-senṭaqeɣ Ttmektayeɣd ṣut-im
Ttnuseɣ ɣar ɣures tmuquleɣ
Ttekseɣ ffad s wallen-im
mellulet texleḍ s tezweɣ
I tega ṣeḥra lḥenk-im
Yerxes ujeğğig ɣef allaɣ
Mar d-ifsu zzat n tqemmuct-im
ɣef ujenwi leqṭeɛ yefeɣ
Atan yezdeɣ tinzert-im
I fessex yettuɣal werraɣ
Wedfel zzat n teksumt-im
Amek ad tini cebḥeɣ?
Tefsut mi id ilfa zzin-im
Sster mi tesnen wehmeɣ
Uqbel ad snen sster-im
Amek ad teḍru ak d leḥrir?
Deg mi id yella wemzur-im
Yettuɣal-as unebdu d ibrir
I win iɛerḍen tayri-m
Deg mar ad tt-isen d netta di lḥir
S lkif igettɣumu lğğerḥ-im
Yal yiwen amek yecna
ɣef tin izedɣen ul-is
Wa yeqar kem ttannina
Wayeḍ d ttamment deg iles-is
Nekk ul-iw zatem yekna
ɣas ɛefsit ur ileddi imi-s
Win i kem-isɛan ur yeji kra
Lebɣi yeččur umur-is
Mad nekk ɣer lḥebs i tera
Ray ur yettaf ixef-is
Ruḥ… a temẓi i nesɛeda
Tidett ibbur lferk-is
Ur neẓri tagi i d tagara
Yal wa yezwej s wexxam-is
Isarmeɣ ɣer zat lehnna
Akem tesɛu dneṣib-is
ɣer wergaz-im bedd azeka Siẓḍ-as ussan-is
Udm-iw ma ibana-md deg tirga
Temẓi eg-as isem-is
Lekdeb yiṭeli yekfa
ɣer tidet inbedel idis
Kerheɣ rriḥa lyasmin
Kerheɣ ayen tettraḥeḍ
Kerheɣ ṣifa n tsekrin
Kerheɣ ayen i tcubheḍ
Kerheɣ tafsut mar d tiḥnin
Kerheɣ ayen tessarameḍ
Kerheɣ akwit tiqcicin
Kerheɣ ayen ɣer tettmuquleḍ
Kerheɣ ifrax ad ɣenin
Kerheɣ ayen imi tselleḍ
Kerheɣ ijeğğag mar ad fsun
Kerheɣ ayen tesfuḥayeḍ
Kerheɣ lqut ad yibnin
Kerheɣ ayen tettnawaleḍ
Kerheɣ ad ẓreɣ tudrin
Kerheɣ ayen ɣef it heddreḍ
D kem i yihuzzen lesnin
Assa degi tettɛarayeḍ
Lqed yekna di ɛecrin
Tura fellas tettneqniqeḍ
Idim irekkem seg tismin
Kem mazal as tettqejimeḍ
S “dda” iy-sawalent tiziwin
D amɣar ur tettaɣeɣ teqareḍ
Cfu ur yettdum zin
Am assa attendemeḍ
D lɣaci assen am-yinin
Win dayen ur ti d tẓereḍ
Ad teferḥḥeḍ di lemmut n temɣarin
D imɣaren n sent ahat ad tzewjeḍ
Ussan id yegran a kem-lwin
Deg tilim ad tetteneḥcameḍ
D inagan i taddart ad ilin
Ɣef uẓẓeka inu ad tettebedayeḍ
It laxert fellam ad tezin
I lmut-im ad tessawaleḍ
Ɣas tebɣit ɣuri ur kem d ttawin
Dewɛesu inu a kem ttenṭeḍ
Ad ɣanfin ɣurem ad ɛeddin
Ɣef imanim ad tettmeğğiḍeḍ
Tallast fellam ad yeɣlin
Lfuruḥ aten tzerbeḍ
Amzun deg targit, ɣar wexxam kecmeɣ
Leɛmer ur t-sineɣ
Cbaḥa-s telwi lebɣ-iw
Yal tiɣmert i ɣar muqleɣ
Am d tayeḍ ur d tt-ttafeɣ
Zin nsent yesettru lxiq-iw
Tumlilt deg leḥyud yesɛa
Yerna deg lqaɛa
Tett feğğiğğ yesleb leɛqel-iw
Acbali deg zit yeččur Seksu yettfur
Llaẓ deg llaẓ yesqiɛiw
Tislit deg trekkunt uzeṭa
Am ujeğğig yefsa
Di lḥir yeldi imi-w
Tesɛa uḍem d imdewwer Yesufeɣ-iyi leɛmer
Yesemɣi afriwen wul-iw
Deffir-s acḥal i uzleɣ
Akken ara d tt-leḥqeɣ
Di ɛeyyu feclen ifadden-iw
Sliɣ ikra yessawal
Ay id iggar awal
Ansuf yessek a rebeḥ-iw
I gefnan izmawen ik yeṭfen
D tayri ik izedɣen
Ur d k-tefɣeɣ, d kečč i d iswi-w
Nudaɣ ɣaf tebburt ad t-afeɣ
D azrem i d mlaleɣ
Yebɣa ad issum idamen-iw
Ɣar lqaɛa unzeɣ ɣliɣ
Wisen dreɣ niɣ muteɣ
It llaxert tsawamen di ruḥ-iw
ɣas yekkiw yiẓri Meɛna ineggi
Yugi ad yesber ɣef lḥif-iw
Ur iban semmeḍ niɣ yeḥma
Wemnar mi-iyi d itta
Fellas mi igres uyenddur-iw
Kra di ddunit a yesneɣ Degi itefeɣ
Isem-iw yeffeɣ deg allaɣ-iw
Berrik wemkan deg illiɣ
Ma d ul ur ẓriɣ
Yeḥbes niɣ yeslewliw
Txilem degi ffeɣ
A leḥmala ur kem ḥmileɣ
Ğğ-iyi a d cbuɣ tiziwin-iw
Ɣer tayri aziɣ kecmeɣ
Am lmut mi d tt-qedmeɣ
Ɣas rut ay imawlan-iw
Ay afrux ifirelas
Ak wessiɣ ɣar lalas n ttulas
Lxiq fellas yettmiri
ɣar tin iɛettben tizya-s
Ruḥ ɣaf tayett-is bedd-as
Si ferr-ik sefḍ-as imeṭi
Tezga d aɛwaz iḍ d wass
Tiẓett tɛerq-as lbenna-s
ɣaf wemcum terja ad yeflali
Inas ur yelli labas
Tin yeẓra aḍ yeweswes
D kem deg wudm-is i gettwali
Lwerd tɛerq-as ssifa-s
Kra yellan d amesas
Ala kem i gettmeni
Deg itra yezga yettwanas
Lweḥc fellas d aɛesas
Deg tallast irra tili
ɣas ur qeteɛ layas
Fellam ad yejbu yebbas
A d tekfu yar tanumi Muqqel-it
A tin i gḥemel ttxilem!
Ɣaf uqerru-s kkes-as lhem
I gbub ur-s izmir yiɣil
Aderwic i s-gan isem
Deg taddart ɣar tayeḍ iẓeddem
D luḍa d iɣẓer ur ten izgil
D ilemzi atan yeɛdem
Iceṭiṭen ɣaf yiri-s i gezzem
D iṭij d agu ur t-yezgil
Di ddunit ur yesɛi asirem
Laxert yezga ur s-ixemem
I gexdem ur s-iga lkil
Tamart tečča-d udem-is
Ammus yezdeɣ agwlim-is
Regglen warrac mar t-mlilen
Seg meṭi yejreḥ yiẓri-s
Agwlim ineṭ ɣaf iɣes-is
Fellas heddren yemḍanen Mar t-ittmuqleḍ
Ass-n ad yuɣal ɣer lɛeql-is
Tayri ar yečaren ul-is
Ad yettu ayen akw iɛeddan
Ad tifsus tidert n lferḥ-is
Leɛqel ad yuɣal axxam-is
A t-čaren wid i t-iḥemlen
Yal imdanen d atmaten-is
I gexdem zgan s idis-is
Yidsen ur yesɛi iɛdawen
D tatta ar yečaren imi-s
Yidem ad yesɛu arraw-is
Yidwen a d yeḍhu ḍayen
Taqsiṭ yeḍran yidi
Kra win igḥemlen ur t-yeẓri
D tamenzut deg mezruy ad taru
Zman amcum iɣḍel-iyi
D agrud s tayri iɛedem-iyi
Win s islan fellas ad yesefru
Tin ḥemleɣ teḥmel-iyi
Di tmiṭ wul-is terra-yi
Assa gma ad tt-yesɛu
Lukan d wayeḍ ad tt-yawi
Ul-iw am agla-s ad yini
Tḥuzayaɣ tayri n deɛwesu
Mya deg wexxam-iw ad tili
Udem-iw ɣures ur yeṭili
Kra illan gara-neɣ ad yekfu
Mmi yides ur yettili
S ɛemi ar yessawal yidi
Win azeka ar d tesɛu
D tarewla id yegran ɣuri
Taddart ad tenfu deg mi
Ma ndemeɣ dunit ay-tebru
Ma d wid yeddan yidi
Deg yeddid n lebɣi gren-iyi
Felesen tasa ad tezu
Am umeddaḥ ar tedru yidi
Yal azniq a ti-d yezzi
Muḥal ad yesen ɛeyyu
Deg mi-s ala acetki
win imlal as-yini
Ɣef leɛqel ur yefiɣ lqu
A sellaḥ n tmurt dɛut-iyi
Asirem ad yuɣal ɣuri
Ɣas zhu dayen ad yekfu
Yebreq wul teṭf-it tuggdi
Terɛed tegnitt n neddama
Lɛer ɣar lɛer i izeddi
Tceqeq teblaṭ n lḥurma
Yal tiɣilt tayri ay temdi
Yal ass d wul-iw yeḥma
Ayen tebɣa ad iɛedi
Amzun ur sɛiɣ yemma
Lbaṭna-w tezga teldi
Xeddmeɣ-tt i imaniw di ddema
Ad rajiɣ lmut ad tnadi
Ad tekkes yar lxudma
Axxir mur kem sɛiɣ
Zhiɣ Mur kem ẓriɣ
Yettixfif waṭan felli
Leḥmala ur d t-bɣiɣ
Si temẓi i t-ugiɣ
Seg ul Rebbi iẓra-yi
Imi assa aqliyi shiɣ
Di lbir n tmes-im rɣiɣ
Urfan akw bɣan-iyi
Aɣerda lğamaɛ i ccbiɣ
Llaz d ussemiḍ rwiɣ
Leɣben akw d lḥif ttesaɛafen-iyi
Ččiɣ niɣ swiɣ!
Ïseɣ niɣ ddiɣ!
Tallast tezga tezi-iyi
Deg ucruf ɣer wecruf ɣelliɣ
Luḍa ma tella ur tteẓriɣ
ɣar tzuggart inijel i ddeqqic-iyi
Am tirgit aqliyi ziɣ
Yal ass ttnadiɣ
Ay it laxxert awit-iyi
Tabrat ur ɛad i tt-kfiɣ
Yecweḍ wul zziɣ
Facal i ḥḥer ifadden
Tenna-k ula d nekk lqiɣ
Aqlin ur zhiɣ
Am d tceṭiṭ deg nijlawen
Ur deg-k d-ṣaḥeɣ ẓriɣ
Am kečč a irɣiɣ
Yal ass neddfen wulawen
Yidek si-zik i tɣimiɣ
Udmik ur ɛad iterwiɣ
Ɣef sin i ɣ-bḍan yeɛdawen
Zzat-k mara d iliɣ Ferḥeɣ ttɣenniɣ
Tetban lehna ɣef udmawen
Deg ul tqellibeɣ tnadiɣ
ɣef iman-iw ur t-ufiɣ
Yufeg yerwel d asawen
Lefraq yura ur k-ɛniɣ
ɣar tmes yid-k ddiɣ
Ula ar ad xedmen imeṭṭawen
èẓer kan tayeḍ ak-iniɣ
Xir-iw niɣ tin cbiɣ
Yak d luluf iyi faten
Suɣeɣ ɣer lqaɛa ɣliɣ
D agruḍ zzat i d ufiɣ
Yenna-k ayɣar imeṭawen Ih ami
Sizik deg jeğğag ay dhiɣ
Kra d win ay ddiɣ
Ala tatta deg imawen
M ur-teẓriḍ ayɣar ɣliɣ
Assa ɣef tmes ay jbiɣ
Lhem yesemɣi aciwen
Ttabbratt nem-timi ay ɣriɣ
D-lahna n zik ay ğğiɣ
Ɣer rezzat ala ideflawen
Deg-m ul yettḥelil
Yax ur yesexdem lḥil
Tugiḍ ad tmuqleḍɣarɣures
Tettkelixeḍ teqqareḍ d amdakel
Ala kečč ay-ḥemmel
Lebɣi-m ur tegiḍ tilas
Ih! ass-n mar d temektiṭ
S isuɣan ad thudeḍ lḥiṭ
Win umi segmen lsas
Isem-iw kul mar a s-tesleḍ
Lfuruḥ ul-im a ten inneḍ
Ur d tɣiminɣar tama-s
Deg wexxam imanim ad tegriḍ
Ɣar teburt yal ass ad tettrajiḍ
Ɣef unextab ad iwten fellas
Ass-n ur iṭru lebɣi-m
Temɛec zat-m ad teqqim
Fellam ur tettbeddil leḥmala-s
D tamɣart ccib ad yettreqriq
Deg irgazen ur tettafeḍ arfiq
Win a kem yesdurin daw-as
Sya wesya a kem d teṭilli
Lmut yeṭalab yimi
Ɣarɣurem ur cukeɣad tas
Cfu d abrid-is ad tuɣaleḍ
Ɣin truḥ kem ad teẓreḍ
Ur kem d teṭaraq di lğera-s
Lebda i nebda
Yax nebdat s tisselbi
Tagara i nerğa
Neẓra akka ara ad yilli
S nedama inettefaka
Kra nemlal ussan-nni
Imeṭi i nheyya
Tirgwa ad iɛedi
Ur iyi-iɣar cmata
Berka aɛayer degi
Tawenza neɣ d ta
Akka igura Rebbi
Seg asmi it neẓẓa
Ur t-nessew uxalaf-nni
Ur yettaɣ neẓra
Iwac an suɣ assayi?
Anecta ɣef yemdenen merra
Iṭij ittali iɣelli
Lefraq si zik yella
Mačči zegneɣ id yemɣi
Deg ul sirem lahna
Agris assen ad yefsi
Ur lleddi tibura
I waḍu aken at yezwi
Deg imim zreɛ tatta
Sewwi-tt s-wayeḍ ad temɣi
Ma d afus-iw i kem id-yura
Sɣers-it ur t-ttwali
Akem weṣiɣ azekka Ttmekti-d leḥmala-nni
Гas semi-yas tirga
Yax dayen lɛali
Itbir nwiɣ inu
Win yeselqeḍ ufus-iw
Netta ur yesin aḥunu
Nekk d tiɛugent i d tarfiqt-iw
Ala tacmatt i yiḍellu
Yesames ula d isem-iw
S ifer-is tagara a yizlu
Niɣ d tiderwect id nṣib-iw
Ad ṭelbeɣ ɣuri ad tedu
Taɛzizt ay sefḍen imeṭi-w
TUèèMA N TAYRI
ɣer wanar tegreḍ temẓẓi
T tteziḍ teqareḍ ur tenɣid
Mebla lemḥadra terkeḍeḍ-iyi
Tzehuḍ aṭṭan marra ad it-zid
A tayri a win i kem i curɛen
Assen ad ḥekmen s lmut-im
Ger iɣuraf a kem gren
Ad sdgedgen lexdaym-im
Di lecɣal-im ulac lkil
Ulawen ɛedlen ɣurem
D amerkantti d agujil
Ttcehiden mera yesem
Kra yizem ig-ɣlin
A naf sebas d kem
Tugett ɣef neɛac i sulin
Lmut-nsen tusad yessem
Ranam ṣifa n lwerd
Widak ur nesin udm-im
ɣer walen lebṣel isen tt-tezzmeḍ
Ass mara ad ɣlin deg rebi-m
A tayri d gi nneḍ
Di ṣrima-m berka a deqem
Ljhed ɣerda id yesaweḍ
Ul-iw yebɣa ad yesusem
Tett-bergiɛ lehna feli
ɣef uqeru yettifif lhem
Tugdi t-rebxed ɣuri
ɣef tgecrar tderir sem
A tayri rwel anfeyi
ɣef tmuɣli ffer ljera-m
Ad dhuɣ d imani-w fahm-iyi
Lbaṭel felli yeqdem
ɣer tmucuha t-tteqenḍ-iyi
Tidett t-fesi zatem
A tayri ruḥ xḍu-iyi
Lekdeb ad yefeɣ yedem
Ad yuɣal leɛqel ɣuri
Alaɣ ad yekfu a xemem
Sḥa ɣas teja-iyi
Lejraḥ Assen Adizem TAYRI LEɣDER
Timist n-tayri t-ɛemer
D ul-iw i teqber
Yejraḥ ur yufi am-dawi
Umneɣ imeṭi leɣder
ɣef lḥankis mig-eqaṭer
Aziɣ ɣer lbir ayawi
Yal aṭan yebɣa a y-iẓer
Iɛejbas yidi uqeser
Dnek ig-taf d iswi
Attani tiṭ-iw texser
Tugi ɣef lhem at-esber
Seḥa yides ih-tezwi
Temẓi-w traḥ d aqemer
Leɛmer ufiɣ amdeber
ɣef medi n-tulas at-nelwi
Adiniɣ ur sɛiɣ ẓher
D lawan yidi at-ehder
Lmut ɣer uẓẓka ay-tawi
Deg w-ul iwecem wudm-im
Yeguma ad yesfeḍ
Yeqqaz ɣer daxel i rennu
Tequjjer lḥala-w s laɛtab-im
Agris deg ɣess yenṭeḍ
Cwiṭ cwiṭ i y itt-hudu
Atan am kra i gezzem
Dgi ur iteceḍ
Amin ɣef i ɣenna bururu
S leɛrur temẓi-w it leqqem
Di daɛwesu it tteṭeḍ
Lehnna mi ttban a tt-tezlu
A ḥaq icerkeɣ yidem
Mmi Ar at-yelmed
Ar ad-yessin azal uɣuru
Гures ur teselayeḍ lekkum
A tayri ur titt-ttedzeḍ
Abrid n babas at yexḍu
Dges ur tettawiḍ aleqqim
Akem sdegdeg akem yaneḍ
Гas tunzeḍ ur kem ittḥunnu
I weyaḍ ad iceyer laɛyub-im
Lexyuḍ-im aten yeqereḍ
Agudi yesem ad yeglu
Degs ad yaɣ uẓar-im
Deg ammus att-zunğreḍ
Гer cfayat tunnet-im a ttenernu
D ilem ad yegri umkan-im
Leğruḥ ur hen-tesendafeḍ
Deg ulawen ad tt-fakeḍ asendu
Sel benna a n qabel leɣyab-im
Ad yekfu ẓheḍ
Amudin assen ad yaḥlu
A tatut mel-iyi amkan-im
Sekn-iyi anda tzedɣeḍ
Ul yettnadi ɣef teburt-im
ɣas kem ur s-tesekneḍ
Aqli deg ɣẓer ḥafi
Deg tikli yaḥfa uḍar-iw
T ttabaɛ-iyi am tili
Tayri ɣef iregel lebɣi-w
Tarewla ig tezin felli
D iswi ur yebɣi lxaṭr-iw
Ttafextt kan tezwar-iyi
Deɛwesu yelwin temẓi-w
Assen ara d kecmeɣ ɣurem
Ahat wisen ayitḥamleḍ?
Ad yekes iy uɣen yesem
Aṭan dayen ad yesfeḍ
Mar anemlil ad yekfu lhem
D lawan ad yemḍel usmekti
D amaynut ad yefrurex usirem
Ray ad ibeddel tikli
Ad ẓreɣ igellan degm
Leɛqel lehnna ak tt-susmi
Tatta deg imi-w att-leqem
D imeṭi ar d irun felli
Skeniyi-d udm-im ttxilem!
ɣer walen ad t-uɣal teẓri
Uli-w ad yefreḥ yesem
Am ujeğğig n tefsut ad yefsi
Memmu n ttiṭ-iw yettsaɛaf
Fellas yeggul ur t-ifureq
Yal tikeltt ɣer tamas a t-yaf
ɣer ɣures kan i gɛeleq
Kul taswiḥt at yesendaf
Degi yal dqiqa i xeneq
Am calwaw yerra fellas
ɣaf tafat tabburt teɣleq
Nadam cihwaɣ ad yas
Amek iga wudm-is yeɛreq?
A lexyal txilek ayes!
Ul-iw ḥesbit i feleq
Kulči fellas yeɛkes
Deg lkanun yebɣa ad yeṭerṭeq
Lğehla ɣuri i teḥmel
Leɛğeb yides i tteṭreq
Win mi ḥkiɣ ad yexelxel
A meqran n ṭeba yeɛweq
Ablaṭ yerra-d awal
Sliɣ-as asen mi genṭeq
Lebḥar ẓriɣ-t yenhewal
Abrid i lmuja yeɛreq
Ma d aẓẓekka i tebɣit azzel
Fllak daxel-is d telqeq
Fkiɣ ul-iw i tin ur nuklal
Defreɣ ayen ur zmireɣ
I ray dreɣlentt walen
Teduɣ ur tawadeɣ
Deg sawen ɣer u sawen
Leqzub degi i zdeɣ
I neṭ daxl-iw dayen
Azeka neki ad samḥeɣ
ɣas rẓeɣ deg afriwen
Acḥal tikelt ay unzeɣ
Tugi a tiḥnin ayen
Yegrad kan ad rewleɣ
ɣas ul-iw mačči d yiwen
Azgen yidi ad ireɣ
Win yides ɣer i debbalen
Mara ay tmuqel ḥezneɣ
Deg udm-is d tata ay diqablen
D laxert nek i xtareɣ
Din i zerfan ad beden
Aken tebɣu tili ɛemdeɣ
Xir nda dayen i banen